༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG6001
ImageGroup:
11KG6030
7105078057
LCCN:
n/a
ISBN:
Title:
དཔལ་རྒྱལ་བ་ཇོ་ནང་པའི་ལྟ་བ་ཤན་འབྱེད་ཡིད་ཀྱི་མུན་སེལ།
dpal rgyal ba jo nang pa'i lta ba shan 'byed yid kyi mun sel /
Author:
ཏཱ་ར་ནཱ་ཐ།
tA ra nA tha
printed from computerized input
Descriptor:
Original Publication:
n/a;n/a
Place:
Ipe cin
Publisher:
mi rigs dpe skrun khang
2006
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/2010



.
e
pag
Ver
Bem
www
www
B
RE
BE
er til
.
.....
.
...
..
.
B
BBB
U
LLE
.
...
.
www.
BE
Ferie
m
www
e
ldalmatien
.
www
w
world
wwww
.
..
i
angelica
ging
.
be
mene
B
..
......
.
em
...
anner
B
BE
.
BARE
ndo o seu
Berg
wwwwwwwwww..
menawa
................
...
.
.. .... ...
SEL
....... ..
.
...
....
..
...
.......
EN
www
.
a
.
........
.
W
...
.
.
...
..
... .
................
.
...
..
B
.
.
.
.....
.....
.
.
ate
.
BENBERG
. .
........ . .
w
. .
.
..
................
..
..
.
.
RE
.......
.
B
..
www
.
.
..
ome
B
BE
w
www.........
ww
w
ww
Ber
.
...................
...
E
B
.
m
.....
.............
.
.
.............
..
www
e
Wer
E
.
nam
e
n
..........
.
a
..........
ren
.
.....
.www.
wwwwwwwww
.
.
.
.
w
..
.
.
.
.
....
..
Ben
.
..
BE
En
...
de
como
WE
...



denne
og
.
gede
DIESER
BOSH
.
RE



དཀར་ཆག
བཀའ་བསྡུ་བཞི་བའི་དོན་བསྟན་རྩིས་ཆེན་པོ། ...………….. སྟོན་པ་བཞི་ལྡན། 1
བཀའ་བསྡུ་བཞི་བའི་བསྡུས་དོན་འགྲེལ་བ་བཞུགས་སོ། ། །
... སྟོན་པ་བཞི་ལྡན། 46
བཀའ་བསྡུ་བཞི་བའི་དོན་བསྟན་རྩིས་ཆེན་པོ་ཕྱོགས་མེད་
རེས་མེད་ཅེས་བྱ་བའི་འགྲེལ་བ་བཞུགས་སོ། །
..…………... སྟོན་པ་བཞི་ལྡན། 63
བཀའ་ཡང་དག་ཀུན་ཀྱི་གནད་ནས་བཟུང་བ། .......……...…..…..... 132
ཆོས་སྐུ་ལྷུན་གྲུབ་རྒྱལ་བའི་འཇའ་ས་བཞུགས་སོ། ། ..............……..... 137
ཆོས་དབྱིངས་བདེ་བ་ཆེན་པོའི་འཇའ་ས་བཞུགས་སོ། ། .....…....…....
ལྟ་བ་ཤན་འབྱེད་ཡིད་ཀྱི་མུན་སེལ་བཞུགས་སོ། ། ........…..... 155
སློབ་མ་ལ་སྤྲིང་བ་སྐུར་འདེབས་དང་སྒྲོ་འདོགས་སྤང་བ་
བཞུགས་སོ། ། .....………...…….…...…….. སྟོན་པ་བཞི་ལྡན། 177
ཞུ་དོན་གནང་བ། ..........………….. ....……... སྟོན་པ་བཞི་ལྡན། 186
གསུང་རབ་སྤྱིའི་དཀར་ཆག .....…….……………………….…………... སྟོན་པ་བཞི་ལྡན། 189
གཞན་སྟོང་དབུ་མའི་རྒྱན་ཞེས་བྱ་བ་བཞུགས་སོ། ། ...... ཏཱ་ར་ནཱ་ཐ། 191



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
༄༅། །བཀའ་བསྡུ་བཞི་བའི་དོན་བསྟན་རྩིས་
ཆེན་པོ་བཞུགས་སོ།།
༄༅། །ཨོཾ་གུ་རུ་བུད་དྷ་བྷོ་དྷི་ས་ཏྭཱ་བྷོན་མོ་ན་མ དོན་དམ་རྫོགས་པ འི་
སངས་རྒྱས་བཅོམ་ལྡན་འདས། །གཙང་བདག་བདེ་ཆེན་རྟག་པའི་མཐར་
ཐུག་པ། །དེ་བཞིན་ཉིད་ལ་གུས་པས་ཕྱག་འཚལ་ནས། །དུས་བཞི་གཉིས་
ཀྱི་རབ་དབྱེ་རབ་བཤད་བྱ། །དུས་བཞི་ཆེན་པོ་བསྐལ་དུས་བཟང་ངན་
ཏེ། ༼དུས་བཞི་ཆུང་བ་བསྟན་པའི་བཟང་ངན་ཡིན། །དང་པོའི་ལོ་ནི་
ས་ཡ་ཕྲག་བཞི་དང་། །སུམ་འབུམ་ཉི་ཁྲི་འོ་དེའི་བཞི་ཆ་ནི། །རྐང་བ་ཞེས་
གསུངས་རྐང་བ་གཅིག་དང་གཉིས། །གསུམ་དང་བཞི་ལ་རིམ་བཞིན་རྩོད་
ལྡན་དང་། །གཉིས་ལྡན་གསུམ་ལྡན་རྫོགས་ལྡན་ཞེས་གསུངས་སོ། །དུས་
བཞི་ཆུང་བ་བསྟན་པའི་བཟང་ངན་ནི། །མི་ལོ་ཉི་ཁྲི་གཅིག་སྟོང་དྲུག་
བརྒྱའི་བར། །དེ་ཡི་བཞི་ཆ་དུས་བཞི་སོ་སོའི་ཚད། །སྐྱོན་མེད་ཡོན་ཏན་
ཚང་བ་རྫོགས་ལྡན་ཆོས། །དེ་ནས་བཞི་ཆ་ཉམས་པ་གསུམ་ལྡན་སྟོད། །
ཕྱེད་ཉམས་གྱུར་ན་གསུམ་ལྡན་སྨད་དུ་འགྱུར། །བཞི་གསུམ་ཉམས་པའི་
ལྷག་མ་གཉིས་ལྡན་ཡིན། །བཞི་ཆ་གཅིག་ཀྱང་མེད་ན་རྩོད་ལྡན་ཏེ། །



བཀའ་འཁོར་ལོ་ཐ་མའི་དགོངས་དོན།
--
--
-
ལྷ་མིན་ཀླ་ཀློ་ནག་པོའི་ཆོས་སུ་གསུངས། །དེ་དང་དེའི་རྣམ་དབྱེ་རབ་ཤེས་
ནས། །བསྟན་ལ་བྱི་དོར་བྱ་བ་འདོད་པ་དང་། །རང་གཞན་ལེགས་པའི་
ལམ་ལ་འཇུག་འདོད་པས། །རྫོགས་ལྡན་ཆོས་མཆོག་དཔང་གྱུར་གཙུག་
གི ས་བླང་། །གསུམ་ལྡན་མར་བཅད་སྐྱོན་དང་བཅས་གྱུརཞིང་། །ཚོང་
འདུས་འོ་མ་ལྟ་བུར་བསླད་པའི་གཞུང་། །གང་ན་འདུག་ཀྱང་དཔང་དུ་
བྱར་མི་རུང། །གོང་མ་གོང་མས་འོག་མ་འོག་མར་གནོད། །གྲུབ་མཐའ་
གོང་མས་འོག་མར་གནོད་པ་བཞིན། །རྫོགས་ལྡན་ཆོས་ནི་དྲི་མེད་རྒྱལ་
བའི་བཀའ། །ས་བཅུའི་དབང་ཕྱུག་རྣམས་དང་ཤིང་རྟ་ཡི། །སྲོལ་འབྱེད་
ཆེན་པོ་རྣམས་ཀྱིས་ལེགས་གསུངས་པ། །སྐྱོན་མེད་ཡོན་ཏན་མཆོག་མངའ་
རྣམས་ཡིན་ནོ། །དེ་ཡི་ལུགས་ལ་ཐམས་ཅད་རང་སྟོང་མིན། །རང་སྟོང་
གཞན་སྟོང་ལེགས་པར་རྣམ་ཕྱེ་ནས། །ཀུན་རྫོབ་གང་ཡིན་ཐམས་ཅད་
རང་སྟོང་དང་། །དོན་དམ་གང་ཡིན་གཞན་སྟོང་ཉིད་དུ་གསུངས། །
གང་ཕྱིར་བདེན་པ་གཉིས་ལ་བདེན་ལུགས་གཉིས། །སྣང་ལུགས་གཉིས་
དང་སྟོང་ལུགས་གཉིས་གསུང་ཤིང་། །སྒྲོ་འདོགས་སྐུར་འདེབས་རྣམ་པ་
མང་པོ་དང་། །འགལ་འདུས་སྐྱོན་ཡོད་སྐྱོན་མེད་ལ་སོགས་དང་། །ཆོས་
དང་ཆོས་ཉིད་འདུས་བྱས་འདུས་མ་བྱས། །རྒྱལ་ཁམས་ཆེན་པོ་གཉིས་སུ་
གསུངས་པའི་ཕྱིར། །བདེན་གཉིས་ངོ་བོ་གཅིག་པ་མི་སྲིད་ལ། །ངོ་བོ་ཐ་
དད་པ་ཡང་མ་ཡིན་ཞིང་། །ཐ་དད་གཏན་ནས་མེད་པ འང་མ་ཡིན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
-
ཏེ། །ངོ་བོ་གཅིག་པ་བཀག་པའི་ཐ་དད་དོ། །འདི་ཉིད་ལ་ནི་ངོ་བོ་གཅིག་
ཉིད་དང་། །གཞན་དུ་བརྗོད་དུ་མེད་ཅེས་གསུངས་པ་སྟེ། །ཆོས་དང་
ཆོས་ཉིད་ལ་ཡང་ཚུལ་འདི་ཉིད། །འཁོར་དང་མྱང་འདས་མཐའ་དང་
དབུ་མ་དང་། །གློ་བུར་གཉུག་མ་བཅོས་མ་རང་བཞིན་དང་། །ཐུན་པ་
སྙིང་པོ་ལ་ཡང་ཚུལ་འདི་ཉིད། །གསུམ་ལྡན་མར་བཅད་དེ་ལས་གཞན་དུ་
སྨྲ༑ ༑རང་རང་ངོ་བོས་སྟོང་པ་མ་གཏོགས་པ། །གཞན་སྟོང་རྣམས་ཀྱིས་
སྟོང་ཉིད་གོ་མི་ཆོད། །དེ་ཕྱིར་དོན་དམ་ཆོས་དབྱིངས་དེ་བཞིན་ཉིད། །
རང་བཞིན་འོད་གསལ་རང་བཞིན་ལྷན་སྐྱེས་དང་། །རང་བཞིན་འགྱུར་
མེད་མཐར་ཐུག་ཆོས་ཀྱི་སྐུ། །མཐར་ཐུག་ཤེར་ཕྱིན་མཐར་ཐུག་དབུ་མ་
དང། །མཐར་ཐུག་མྱང་འདས་མཐར་ཐུག་བྱང་ཆུབ་ཆེ། །མཐར་ཐུག་
སངས་རྒྱས་མཐར་ཐུག་ཆོས་དང་ནི། །མཐར་ཐུག་དགེ་འདུན་མཐར་ཐུག་
ལྷ་དང་སྔགས། །མཐར་ཐུག་རྒྱུད་དང་དཀྱིལ་འཁོར་ལ་སོགས་པ། །གཤིས་
ལུགས་ཟབ་མོ་མཐར་ཐུག་རྣམས་སུ་འདོད། །བདེན་གཉིས་རྒྱལ་ཁམས་
གཉིས་སུ་མི་འབྱེད་པར། །སྣང་བ་གང་ཡིན་ཀུན་རྫོབ་བདེན་པ་དང་། །
སྟོང་པ་གང་ཡིན་དོན་དམ་བདེན་པར་འདོད། །སྣང་སྟོང་དེ་དག་ངོ་བོ་
དབྱེར་མེད་པས། །ངོ་བོ་གཅིག་ལ་ལྡོག་པ་ཐ་དད་སྨྲ། །འཁོར་འདས་
རྒྱལ་ཁམས་གཉིས་སུ་མི་འབྱེད་པར། །སྣང་ཆ་འཁོར་བ་སྟོང་ཆ་མྱང་
འདས་ཞེས། །འཁོར་འདས་དབྱེར་མེད་དོན་ཡང་དེ་ལྟར་འདོད། །



བཀའ་འཁོར་ལོ་ཐ་མའི་དགོངས་དོན།
----
-
-
-
འགལ་འདུས་སྐྱོན་ཡོད་ཀུན་རྫོབ་བདེན་པ་དང་། །འགལ་འདུས་སྐྱོན་
མེད་དོན་དམ་བདེན་པ་ཞེས། །དེ་ལྟར་རྒྱལ་ཁམས་གཉིས་སུ་མི་འབྱེད་
པར། །སྣང་ཆ་འཁོར་བ་སྟོང་ཆ་མྱང་འདས་ཞེས། །སྣང་སྟོང་གང་ཡིན་
བདེན་པ་གཉིས་སུ་སྨྲ། །རྟོག་གེ་ཅན་གྱི་སྤྱོད་ཡུལ་འཁོར་བ་དང་། །རྣལ་
འབྱོར་ཅན་ཀྱི་སྤྱོད་ཡུལ་མྱང་འདས་ཞེས། །དེ་ལྟར་རྒྱལ་ཁམས་གཉིས་སུ་
མི་འབྱེད་པར། །སྣང་སྟོང་གཉིས་ལ་འཁོར་འདས་དོན་དུ་འདོད། །སྣང་
ཚད་ཀུན་རྫོབ་འཁོར་བ་ཡིན་ན་ནི། །དོན་དམ་སྣང་བའང་ཀུན་རྫོབ་
འཁོར་བར་འགྱུར། །སྟོང་ཚད་དོན་དམ་མྱང་འདས་ཡིན་ན་ནི། །རང་
སྟོང་ཐམས་ཅད་དོན་དམ་མྱང་འདས་འགྱུར། །འདོད་ན་སྡུག་བསྔལ་ཀུན་
འབྱུང་ཐམས་ཅད་ཀྱང་། །དོན་དམ་མྱང་འདས་ཡིན་པར་ཐལ་བར་
འགྱུར། །དེ་ཡང་འདོད་ན་ཟག་མེད་ཡིན་པར་འགྱུར། །གཙང་བདག་
བདེ་ཆེན་རྟག་པའང་ཡིན་པར་འགྱུར། །གང་གཱའི་ཀླུང་གི་རྡུལ་སྙེད་དོན་
དམ་གྱི། །སྟོབས་སོགས་ཡོན་ཏན་ཀུན་ཡང་ཚང་བར་འགྱུར། །དེ་དག་
བླང་བྱའི་མཐར་ཐུག་ཡིན་པར་འགྱུར། །འགྲོ་བའི་མགོན་སྐྱབས་མཐར་
ཐུག་ཡིན་པར་འགྱུར། །རྣམ་མཁྱེན་ཡེ་ཤེས་མཐར་ཐུག་ཡིན་པར་འགྱུར།།
མི་ཤིག་རྡོ་རྗེའི་སྐུ་ཡང་ཡིན་པར་འགྱུར། །རྡོ་རྗེའི་ལྷ་སྔགས་རྒྱུད་ཀྱང་
ཡིན་པར་འགྱུར། །སྟོང་པ་ཆེན་པོ་འགྱུར་མེད་ལྔ་དང་ནི། །ཐིག་ལེ་སྟོང་
པ་འགྱུར་མེད་དྲུག་ལ་སོགས། །གཤིས་ལུགས་ཟབ་མོའི་ཨེ་ཝཾ་མཐར་ཐུག་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
དང་། །ཨ་ཧཾ་མཐར་ཐུག་ཧཾ་ཀྵ་མཐར་ཐུག་དང་། །རྡོ་རྗེ་པད་མ་རྡོ་རྗེ་
སེམས་དཔའ་དང་། །རྡོ་རྗེ་བྷ་ག་རྡོ་རྗེ་རྩེ་མོ་དང་། །རྡོ་རྗེ་དབྱིངས་དང་
ཐིག་ལེ་གྲུ་གསུམ་དང་། །རྡོ་རྗེའི་ཨཱ་ལི་ཀཱ་ལི་ལ་སོགས་པ། །རང་བཞིན་
གཉུག་མའི་ཆོས་ཀུན་ཡིན་པར་འགྱུར། །གཉེན་པོས་སྤུང་དུ་གཏན་ནས་
མི་རུང་འགྱུར། །དེ་སྤང་དོན་དུ་ལམ་བདེན་དོན་མེད་འགྱུར། །སངས་
རྒྱུས་ཐོབ་པ་གཏན་ནས་མི་སྲིད་འགྱུར། །ཆོས་དང་དགེ་འདུན་རྣམས་
ཀྱང་མི་སྲིད་འགྱུར། །འདི་ལ་ཉེས་སྐྱོན་གཞན་ཡང་དཔག་མེད་དོ། །
བདེན་གཉིས་འཁོར་འདས་ངོ་བོ་གཅིག་ན་ནི། །བདེ་གཤེགས་སྙིང་པོ་གློ་
བུར་དྲི་མ་དག །འབྲལ་དུ་རུང་ངམ་མི་རུང་བརྟག་པར་མཛོད། །གློ་
བུར་དྲི་མ་གཞོམ་དུ་རུང་བ་ལྟར། །བདེ་གཤེགས་སྙིང་བོའང་གཞོམ་དུ་
རུང་ངམ་ཅི། །གློ་བུར་དྲི་མ་འདུས་བྱས་ཡིན་པ་ལྟར། །བདེ་གཤེགས་
སྙིང་བོའང་འདུས་བྱས་ཡིན་ནམ་ཅི། །གློ་བུར་དྲི་མ་ཀུན་རྫོབ་ཡིན་པ་
ལྟར། །བདེ་གཤེགས་སྙིང་བོའང་ཀུན་རྫོབ་ཡིན་ནམ་ཅི། །གློ་བུར་དྲི་མ་
ཀུན་བརྟགས་ཡིན་པ་ལྟར། །བདེ་གཤེགས་སྙིང་བོའང་ཀུན་བརྟགས་ཡིན་
ནམ་ཅི། །གློ་བུར་དྲི་མ་ཕྱི་ནང་ཡིན་པ་ལྟར། །བདེ་གཤེགས་སྙིང་བོའང་
ཕྱི་ནང་ཡིན་ནམ་ཅི། །བདེ་གཤེགས་སྙིང་བོའང་དོན་དམ་ཡིན་པ་ལྟར། །
གློ་བུར་དྲི་མའང་དོན་དམ་ཡིན་ནམ་ཅི། །བདེ་གཤེགས་སྙིང་བོ་རྟག་པ་
ཡིན་པ་ལྟར། །གློ་བུར་དྲི་མའང་རྟག་པ་ཡིན་ནམ་ཅི། །བདེ་གཤེགས་



བཀའ་འཁོར་ལོ་ཐ་མའི་དགོངས་དོན།
སྙིང་བོ་ཡོངས་གྲུབ་ཡིན་པ་ལྟར། །གློ་བུར་དྲི་མའང་ཡོངས་གྲུབ་ཡིན་ནམ་
ཅི། །བདེ་གཤེགས་སྙིང་བོ་སངས་རྒྱུས་ཡིན་པ་ལྟར། །གློ་བུར་དྲི་མ་
སངས་རྒྱས་ཡིན་ནམ་ཅི། །བདེ་གཤེགས་སྙིང་བོ་རང་བྱུང་ཡིན་པ་ལྟར། །
གློ་བུར་དྲི་མའང་རང་བྱུང་ཡིན་ནམ་ཅི། །བདེ་གཤེགས་སྙིང་བོ་ཡེ་ཤེས་
ཡིན་པ་ལྟར། །གློ་བུར་དྲི་མའང་ཡེ་ཤེས་ཡིན་ནམ་ཅི། །བདེ་གཤེགས་སྙིང་
བོ་རྣམ་མཁྱེན་ཡིན་པ་ལྟར། །གློ་བུར་དྲི་མའང་རྣམ་མཁྱེན་ཡིན་ནམ་ཅི། །
བདེ་གཤེགས་སྙིང་བོ་ཆོས་དབྱིངས་ཡིན་པ་ལྟར། །གློ་བུར་དྲི་མའང་ཆོས་
དབྱིངས་ཡིན་ནམ་ཅི། །བདེ་གཤེགས་སྙིང་བོ་བདེ་ཆེན་ཡིན་པ་ལྟར། །
གློ་བུར་དྲི་མའང་བདེ་ཆེན་ཡིན་ནམ་ཅི། །བདེ་གཤེགས་སྙིང་བོ་མྱང་
འདས་ཡིན་པ་ལྟར། །གློ་བུར་དྲི་མའང་མྱང་འདས་ཡིན་ནམ་ཅི། །བདེ་
གཤེགས་སྙིང་བོ་ཤེར་ཕྱིན་ཡིན་པ་ལྟར། །གློ་བུར་དྲི་མའང་ཤེར་ཕྱིན་ཡིན་
ནམ་ཅི། །བདེ་གཤེགས་སྙིང་བོ་དབུ་མ་ཡིན་པ་ལྟར། །གློ་བུར་དྲི་མའང་
དབུ་མ་ཡིན་ནམ་ཅི། །བདེ་གཤེགས་སྙིང་བོ་གཞན་སྟོང་ཡིན་པ་ལྟར། །
གློ་བུར་དྲི་མའང་གཞན་སྟོང་ཡིན་ནམ་ཅི། །བདེ་གཤེགས་སྙིང་བོ་སྟོང་
གཞི་ཡིན་པ་ལྟར། །གློ་བུར་དྲི་མའང་སྟོང་གཞི་ཡིན་ནམ་ཅི། །བདེ་
གཤེགས་སྙིང་བོ་གཞན་མཆོག་ཡིན་པ་ལྟར། །གློ་བུར་དྲི་མའང་གཞན་
མཆོག་ཡིན་ནམ་ཅི། །བདེ་གཤེགས་སྙིང་བོ་འགོག་བདེན་ཡིན་པ་ལྟར། །
གློ་བུར་དྲི་མའང་འགོག་བདེན་ཡིན་ནམ་ཅི། །བདེ་གཤེགས་སྙིང་བོ་
，



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
.
，!
།
འགོག་གཞི་ཡིན་པ་ལྟར། །གློ་བུར་དྲི་མའང་འགོག་གཞི་ཡིན་ནམ་ཅི། །
བདེ་གཤེགས་སྙིང་བོ་བྲལ་གཞི་ཡིན་པ་ལྟར། །གློ་བུར་དྲི་མའང་བྲལ་གཞི་
ཡིན་ནམ་ཅི། །བདེ་གཤེགས་སྙིང་བོ་དབེན་གཞི་ཡིན་པ་ལྟར། །གློ་བུར་དྲི་
མའང་དབེན་གཞི་ཡིན་ནམ་ཅི། །བདེ་གཤེགས་སྙིང་བོ་དག་གཞི་ཡིན་པ་
ལྟར། །གློ་བུར་དྲི་མའང་དག་གཞི་ཡིན་ནམ་ཅི། །བདེ་གཤེགས་སྙིང་བོ་
མེད་གཞི་ཡིན་པ་ལྟར། །གློ་བུར་དྲི་མའང་མེད་གཞི་ཡིན་ནམ་ཅི། །དེ་
ལྟར་འདོད་ན་ཉེས་སྐྱོན་དཔག་མེད་དོ། །རྫོགས་ལྡན་ལུགས་ལ་ཉེས་སྐྱོན་
དེ་རྣམས་མེད། །ཤེས་བྱ་ཐམས་ཅད་དངོས་པོ་དངོས་མེད་དུ། །འདུས་
པར་འདོད་པ་གསུམ་ལྡན་མར་བཅད་ལུགས། །ཆོས་ཉིད་དབུ་མ་ཤེས་
བྱའི་མཆོག་ཡིན་ཡང་། །དངོས་པོ་དངོས་མེད་གང་ཡང་མ་ཡིན་གྱི། །ཕུང་བོ་
གསུམ་པར་བཞེད་པ་རྫོགས་ལྡན་ལུགས། དེ་ཕྱིར་ཐམས་ཅད་དངོས་པོ་
དངོས་མེད་དུ། །འདུས་པ་མིན་ཏེ་ཕུང་གསུམ་ཡོད་པའི་ཕྱིར། །ཐམས་
ཅད་བེམ་རིག་གཉིས་སུ་ཁ་ཚོན་ཆོད། །དེ་ཕྱིར་དེ་ལ་ཕུང་བོ་གསུམ་པ་
མེད། །ཅེས་པ་འདི་ནི་རྫོགས་ལྡན་ཆོས་ལུགས་ཡིན། །གསུམ་ལྡན་མར་
བཅད་ཆོས་ཉིད་དེ་བཞིན་ཉིད། །བེམ་རིག་གང་ཡང་མིན་པའི་ཕུང་
གསུམ་འདོད། །གལ་ཏེ་ཆོས་དབྱིངས་རིག་པ་མ་ཡིན་ན། །དབྱིངས་རིག་
དབྱེར་མེད་ཡེ་ཤེས་གང་ལ་བགྱི། །ཆོས་ཀྱི་དབྱིངས་ཀྱི་ཡེ་ཤེས་གང་ལ་བགྱི།།
དོན་དམ་རང་བྱུང་ཡེ་ཤེས་གང་ལ་བགྱི། །དོན་དམ་སོ་སོ་རང་རིག་མི་གཡོ་



བཀའ་འཁོར་ལོ་ཐ་མའི་དགོངས་དོན།
བ། །དོན་དམ་བདག་རིག་གཞན་རིག་ཐམས་ཅད་པ། །དོན་དམ་ཀུན་
ཤེས་ཀུན་རིག་དམ་པ་པོ། །དོན་དམ་ཁྱབ་བདག་ཡེ་ཤེས་ལྔ་ཡི་བདག །
དོན་དམ་ཡེ་ཤེས་སྐུ་སྟེ་རང་བྱུང་བ། །དོན་དམ་ཐམས་ཅད་མཁྱེན་པའི་ཡེ་
ཤེས་མཚོ། །དོན་དམ་ཀུན་མཁྱེན་ཡེ་ཤེས་མཛོད་འཛིན་པ། །དོན་དམ་
ཡེ་ཤེས་ཡེ་ཤེས་འབྱུང་གནས་ཆེ། །དོན་དམ་ཡེ་ཤེས་ལྡན་པ་ཡོད་མེད་
ཤེས༑ །དོན་དམ་ཡེ་ཤེས་སྐུ་རྣམས་མ་ལུས་འཆང་། །དོན་དམ་ཀུན་ཏུ་
བཟང་བོ་བློ་གྲོས་བཟང་། །དོན་དམ་སངས་རྒྱས་ཀུན་གྱི་སྙིང་བོ་ཆེ། །
དོན་དམ་མཆོད་པ་ཆེན་པོ་འདོད་ཆགས་ཆེ། །དོན་དམ་མཆོད་པ་ཆེན་པོ་
ཞེ་སྡང་ཆེ། །དོན་དམ་མཆོད་པ་ཆེན་པོ་གཏི་མུག་ཆེ། །དོན་དམ་མཆོད་
པ་ཆེན་པོ་ཁྲོ་བ་ཆེ། །དོན་དམ་མཆོད་པ་ཆེན་པོ་ཆགས་པ་ཆེ། །དོན་དམ་
མཆོད་པ་ཆེན་པོ་བདེ་བ་ཆེ། །དོན་དམ་དགའ་བ་ཆེན་པོ་མགུ་བ་ཆེ། །
དོན་དམ་མཁས་པ་སྒྱུ་འཕྲུལ་ཆེན་པོ་འཆང་། །དོན་དམ་སྒྱུ་འཕྲུལ་ཆེན་པོ་
དགའ་བས་དགའ། །དོན་དམ་བསམ་གཏན་ཆེན་པོ་ཏིང་འཛིན་གནས། །
དོན་དམ་ཤེས་རབ་ཆེན་པོའི་ལུས་འཆང་བ། །དོན་དམ་སྨོན་ལམ་ཡེ་ཤེས་
རྒྱ་མཚོ་སྟེ། །དོན་དམ་བྱམས་ཆེན་རང་བཞིན་དཔག་ཏུ་མེད། །དོན་དམ་
སྙིང་རྗེ་ཆེན་པོ་བློ་ཡི་མཆོག །དོན་དམ་ཤེས་རབ་ཆེན་པོ་བློ་ཆེན་ལྡན། །
དོན་དམ་མཁས་པ་ཆེན་པོ་ཐབས་ཆེ་བ། །དོན་དམ་ཤེས་བཅུ་རྣམ་དག་
བདག་ཉིད་ཅན། །དོན་དམ་ཤེས་བཅུ་རྣམ་དག་འཆང་བ་པོ། །དོན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
དམ་ཤེས་པ་འབའ་ཞིག་ངེས་གསལ་བ། །དོན་དམ་ཤེས་པ་བརྒྱུད་པོ་
རྟོགས་པ་འཆང་། །དོན་དམ་ཤེས་རབ་ཡེ་ཤེས་མེ་བོ་ཆེ། །དོན་དམ་ཡེ་
ཤེས་སྣང་བ་ལམ་མེ་བ། །དོན་དམ་ཡེ་ཤེས་མེ་ལྕེ་འོད་རབ་གསལ། །དོན་
དམ་སངས་རྒྱས་བྱང་ཆུབ་བླ་ན་མེད། །དོན་དམ་སངས་རྒྱས་རྣམ་པར་
སྣང་མཛད་ཆེ། །དོན་དམ་རྫོགས་པའི་སངས་རྒྱས་འཇིག་རྟེན་འདྲེན། །
དོན་དམ་གསུམ་རིག་གཙང་མ་དག་པ་སྟེ། །དོན་དམ་མངོན་ཤེས་དྲུག་
ལྡན་རྗེས་དྲན་དྲུག །དོན་དམ་ཤེས་རབ་ཕ་རོལ་ཕྱིན་པའི་མཐའ། །དོན་
དམ་ཐུབ་དབང་སྟོབས་བཅུ་ཁྱབ་པའི་བདག །དོན་དམ་འཇམ་དཔལ་
དཔལ་དང་ལྡན་པའི་མཆོག །དོན་དམ་ཡེ་ཤེས་སྐུ་ཉིད་ཁྱོད་ལ་འདུད། །
ཅེས་སོགས་རྣམ་པ་མང་བོ་དོན་དམ་ནི། །ཤེས་པ་རིག་པ་ཡེ་ཤེས་ཡིན་པར་
སྟོན། །དེ་ཕྱིར་སྐད་ཅིག་ལས་འདས་ཡེ་ཤེས་ནི། །ཆོས་རྣམས་ཀུན་གྱི་
མཐར་ཐུག་དེ་ཁོ་ན། །ཉིད་ཅེས་རྒྱལ་བ་རྣམས་ཀྱི་གསུངས་པ་ཡིན། །
གལ་ཏེ་དོན་དམ་རིག་པ་མ་ཡིན་ན། །དོན་དམ་ཆོས་སྐུ་ངོ་བོ་ཉིད་སྐུ་
དག །རིག་པ་མིན་ཕྱིར་ཀུན་མཁྱེན་མིན་པར་འགྱུར། །ཀུན་མཁྱེན་མིན་
ན་སངས་རྒྱས་མིན་པར་འགྱུར། །སངས་རྒྱས་མིན་ན་ཆོས་སྐུ་མིན་པར་
འགྱུར། །འདོད་ན་ཆོས་ཅན་དང་ཡང་འགལ་བར་འགྱུར། །གལ་ཏེ་དོན་
དམ་རིག་པ་ཡིན་ན་ནི། །འདུས་མ་བྱས་ཀྱི་རིག་པ་ཁུར་ནས་འོང་། །རྟག་
ཅིང་བརྟན་པའི་རིག་པའང་ཁུར་ནས་འོང་། །ཐེར་ཟུག་གཡུང་དྲུང་རིག་



I0
བཀའ་འཁོར་ལོ་ཐ་མའི་དགོངས་དོན།
པའང་ཁུར་ནས་འོང་། །བདེ་གཤེགས་སྙིང་བོ་རིག་པའང་ཁུར་ནས་
འོང་། །ཡོངས་གྲུབ་དགུ་ཡི་རིག་པའང་དེ་བཞིན་ནོ། །གལ་ཏེ་དོན་དམ་
ཤེས་པ་མ་ཡིན་ན། །གཤིས་ལུགས་ཟབ་མོ་སྟོན་པའི་རྫོགས་ལྡན་ཆོས། །
མདོ་རྒྱུད་ཟབ་མོ་ཀུན་དང་འགལ་བར་འགྱུར། །གལ་ཏེ་དོན་དམ་ཤེས་པ་
ཡིན་ན་ནི། །འདུས་བྱས་མི་རྟག་པར་ཡང་འགྱུར་ཞེ་ན། །དེ་འདྲ་གསུམ་
ལྡན་མར་བཅད་ལུགས་ཡིན་གྱི། །རྫོགས་ལྡན་ཆོས་མཆོག་ཁྱད་འཕགས་
ལུགས་ལ་ནི། །ཤེས་པ་ལ་ཡང་འདུས་བྱས་འདུས་མ་བྱས། །ཡེ་ཤེས་ལ་
ཡང་འདུས་བྱས་འདུས་མ་བྱས། །དཀོན་མཆོག་གསུམ་སོགས་ཀུན་ལའང་
བདེན་གཉིས་དང་། །འདུས་བྱས་འདུས་མ་བྱས་སུ་ཕྱེ་ནས་གསུངས། །
མི་རྟག་པ་དང་རྟག་པར་ཕྱེ་ནས་གསུངས། །རང་སྟོང་གཞན་སྟོང་ལེགས་
པར་ཕྱེ་ནས་གསུངས། །རྣམ་ཤེས་ཡེ་ཤེས་ལེགས་པར་ཕྱེ་ནས་
གསུངས། །གཞན་བྱུང་རང་བྱུང་ལེགས་པར་ཕྱེ་ནས་གསུངས། །ཆོས་
དང་ཆོས་ཉིད་མཐའ་དབུས་ཕྱེ་ནས་གསུངས། །བཅོས་མ་རང་བཞིན་
ལེགས་པར་ཕྱེ་ནས་གསུངས། །གློ་བུར་གཉུག་མ་ལེགས་པར་ཕྱེ་ནས་
གསུང་། ཀུན་བརྟགས་ཡོངས་གྲུབ་ལེགས་པར་ཕྱེ་ནས་གསུངས། །རྗེས་
ཐོབ་མཉམ་བཞག་ལེགས་པར་ཕྱེ་ནས་གསུངས། །ཤན་འབྱེད་ལ་ཟློ་ལེགས་
པར་ཕྱེ་ནས་གསུངས། །དབྱེར་ཡོད་དབྱེར་མེད་ལེགས་པར་ཕྱེ་ནས་
གསུངས། །འཁྲུལ་ལུགས་གཤིས་ལུགས་ལེགས་པར་ཕྱེ་ནས་གསུངས། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i：
འདོད་ལུགས་ཡིན་ལུགས་ལེགས་པར་ཕྱེ་ནས་གསུངས། །སྲོལ་འབྱེད་སྲོལ་
འགོག་ལེགས་པར་ཕྱེ་ནས་གསུངས། །བུང་གསུམ་ཡོད་མེད་ལེགས་པར་ཕྱེ་
ནས་གསུངས། །དུས་བཞི་ཆེ་ཆུང་ལེགས་པར་ཕྱེ་ནས་གསུངས། །ཆུང་བ་
ལ་ཡང་རྫོགས་ལྡན་ཆོས་མཆོག་དང་། །གསུམ་ལྡན་མར་བཅད་དམན་
པར་རབ་ཕྱེ་ནས། །དཔང་དུ་རུང་དང་མི་རུང་ཕྱེ་ནས་གསུངས། །ངོ་བོ་
ཉིད་གསུམ་ལེགས་པར་ཕྱེ་ནས་གསུངས། །བདག་གསུམ་རྣམ་དབྱེ་ལེགས་
པར་ཕྱེ་ནས་གསུངས། །སྟོང་ཉིད་གསུམ་གྱི་རྣམ་དབྱེ་ཕྱེ་ནས་
གསུངས། །ཕྱི་ནང་གཞན་མཆོག་ལེགས་པར་ཕྱེ་ནས་གསུངས། །བདེན་
བཞི་ཆོས་བཞི་ཆོས་ལྔ་ལ་སོགས་པ། །ལེགས་པར་ཕྱེ་བའི་ཆོས་འཁོར་
གསུངས་བ་ལྟར། །རྫོགས་ལྡན་ཆོས་མཆོག་རྣམས་ལ་གོམས་བྱས་ན། །
མཚུངས་པ་མེད་པའི་མཁས་པ་ཆེན་པོར་འགྱུར། །རྒྱལ་བ་སྲས་བཅས་
ཐམས་ཅད་དགྱེས་པར་འགྱུར། །རྒྱལ་བའི་གོ་འཕང་མྱུར་དུ་ཐོབ་པར་
འགྱུར། །རྫོགས་ལྡན་ཆོས་མཆོག་ཁྱད་པར་འཕགས་རྣམས་སུ། །སྙིང་
པོའི་དཀྱིལ་འཁོར་ལྷ་དང་སྔགས་དང་རྒྱུད། །རིགས་ཀྱི་དབྱེ་བསྡུ་ཇི་སྙེད་
གསུངས་པ་ཀུན། །དབྱིངས་རིག་དབྱེར་མེད་དོན་དམ་འདུས་མ་བྱས། །
ཆ་མེད་ཀུན་འགྲོ་ཁྱབ་བདག་ཡིན་མོད་ཀྱང་། །གསུམ་ལྡན་མར་བཅད་
སྐྱོན་ཅན་རྣམས་ན་རེ། །དེ་རྣམས་ཐམས་ཅད་འདུས་བྱས་ཡིན་ནོ་ལོ། །
འོ་ན་དེ་རྣམས་ཀུན་རྫོབ་ཡིན་པར་འགྱུར། །མཐར་ཐུག་གཏན་གྱི་སྐྱབས་



i2
བཀའ་འཁོར་ལོ་ཐ་མའི་དགོངས་དོན།
མཆོག་མིན་པར་འགྱུར། །བརྫུན་པ་བསླུ་བའི་ཆོས་ཀྱང་ཡིན་པར་
འགྱུར། །སྙིང་པོའི་མདོ་ལྔ་མདོ་བཅུ་ལ་སོགས་སུ། །མཐར་ཐུག་སྐྱབས་
མཆོག་གསུམ་པོ་ཐམས་ཅད་ཀྱང་། །རྟག་བརྟན་ཐེར་ཟུག་གཡུང་དྲུང་
འདུས་མ་བྱས། ། དོན་དམ་བདེན་པར་ཡང་ཡང་གསུངས་པས་
གནོད། །གསུངས་པ་དེ་རྣམས་དྲང་དོན་ཡིན་ཞེ་ན། །དྲང་དོན་ཡིན་
པའི་ཤེས་བྱེད་འགའ་ཡང་མེད། །གནོད་བྱེད་ལུང་རིག་རྣམ་དག་ཤིན་དུ་
མང་། །དེ་ཕྱིར་ལོག་བཤད་དེ་འདྲ་སྤོང་གྱུར་ཅིག །གལ་ཏེ་དེ་རྣམས་
ཐམས་ཅད་ཀུན་རྫོབ་ཡིན། །དོན་དམ་བདེན་པ་ཅིར་ཡང་མ་གྲུབ་
པས། །སྙིང་བོ་དཀྱིལ་འཁོར་སོགས་ཀྱང་མིན་ཞེ་ན། །ཁྱབ་བྱེད་ཁེགས་
ན་ཁྱབ་བྱ་ཁེགས་ཕྱིར་དང་། །རྟེན་ཁེགས་ན་ཡང་རྟེན་པ་ཁེགས་པའི་
ཕྱིར། །དོན་དམ་ཁེགས་ན་ཀུན་རྫོབ་ཁེགས་འགྱུར་ལ། །ཆོས་ཉིད་ཁེགས་
ན་ཆོས་རྣམས་ཁེགས་འགྱུར་ཞིང་། །དབུས་མ་ཁེགས་ན་མཐའ་མ་ཁེགས་
འགྱུར་ལ། །ཡོངས་གྲུབ་ཁེགས་ན་ཀུན་བརྟགས་ཁེགས་འགྱུར་ཞིང་། །
རང་བཞིན་ཁེགས་ན་བཅོས་མ་ཁེགས་འགྱུར་ལ། །གཞུག་མ་ཁེགས་ན་གློ་
བུར་ཁེགས་འགྱུར་ཞིང་། །གཞན་སྟོང་ཁེགས་ན་རང་སྟོང་ཁེགས་འགྱུར་
ལ། །སྙིང་བོ་ཁེགས་ན་དྲི་མ་ཁེགས་འགྱུར་ཞིང་། །གཙང་བ་ཁེགས་ན་
མི་གཙང་ཁེགས་འགྱུར་ལ། །བདག་མཆོག་ཁེགས་ན་ཆོས་ཀུན་ཁེགས་
འགྱུར་ཞིང་། །བདེ་ཆེན་ཁེགས་ན་སྡུག་བསྔལ་ཁེགས་འགྱུར་ལ། །རྟག་



j4
-
-
ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
13
པ་ཁེགས་ན་མི་རྟག་ཁེགས་འགྱུར་ཞིང་། །སངས་རྒྱུས་མེད་ན་སེམས་ཅན་
མེད་པར་འགྱུར། །ཡེ་ཤེས་མེད་ན་རྣམ་ཤེས་མེད་པར་འགྱུར། །རང་བྱུང་
མེད་ན་གཞན་བྱུང་མེད་པར་འགྱུར། །གཞན་མཆོག་མེད་ན་ཕྱི་ནང་མེད་
པར་འགྱུར། །འགོག་བདེན་མེད་ན་བདེན་པ་མེད་པར་འགྱུར། །སྦྱང་
གཞི་མེད་ན་སྦྱང་བྱ་སྦྱོང་བྱེད་དང་། སྦྱང་འབྲས་ལ་སོགས་གང་ཡང་མེད་
པར་འགྱུར། །དེ་བཞིན་ཉིད་ནི་གལ་ཏེ་མེད་གྱུར་ན། །མིང་སོགས་ཆོས་
གཞན་ཀུན་ཡང་མེད་པར་འགྱུར། །འདི་འདྲ་གཞན་ཡང་ཤིན་ཏུ་མང་
བར་ཡོད། །དེ་ཕྱིར་འགྲོ་བ་ཀུན་ལ་རྫོགས་ལྡན་གྱི། །ཆོས་མཆོག་ཟབ་
མོའི་བྱིན་བརླབས་འཇུག་གྱུར་ཅིག །ཤེས་བྱ་ལ་ནི་འདུས་བྱས་འདུས་མ་
བྱས། །བེམ་རིག་གཉིས་སུ་འབྱེད་པ་རྫོགས་ལྡན་ལུགས། །བེམ་པོ་ལ་
ཡང་འདུས་བྱས་འདུས་མ་བྱས། །རིག་པ་ལ་ཡང་འདུས་བྱས་འདུས་མ་
བྱས། །ཤེས་པ་ལ་ཡང་རྣམ་ཤེས་ཡེ་ཤེས་དང་། །ཡེ་ཤེས་ལ་ཡང་རང་བྱུང་
གཞན་བྱུང་དང་། །རྟག་པ་དང་ནི་མི་རྟག་ཡེ་ཤེས་དང་། །འདུས་མ་
བྱས་དང་འདུས་བྱས་ཡེ་ཤེས་སུ། །ལེགས་པར་འབྱེད་པ་རྫོགས་ལྡན་
ལུགས་ལ་ཡོད། །དེ་ཕྱིར་ཆོས་དབྱིངས་ཡེ་ཤེས་གང་ཡིན་ཏེ། །རྟག་པ་
འདུས་མ་བྱས་ཀྱི་ཡེ་ཤེས་དང་། །དོན་དམ་དབྱིངས་རིག་དབྱེར་མེད་ཡེ་
ཤེས་དང་། །འགལ་འདུས་སྐྱོན་མེད་དཔེ་བྲལ་ཡེ་ཤེས་དང་། །རང་
བཞིན་ལྷན་ཅིག་སྐྱེས་པའི་ཡེ་ཤེས་དང་། །རང་བཞིན་འགྱུར་མེད་ཡོངས་



བཀའ་འཁོར་ལོ་ཐ་མའི་དགོངས་དོན།
གྲུབ་ཡེ་ཤེས་དང་། །རང་བཞིན་བདེ་བ་ཆེན་པོའི་ཡེ་ཤེས་ཡིན། །
རྫོགས་ལྡན་ཆོས་མཆོག་ཁྱད་པར་འཕགས་རྣམས་སུ། །ཆོས་དབྱིངས་དེ་
བཞིན་ཉིད་ལ་མཐར་ཐུག་གི་ །ཤེར་ཕྱིན་ཟབ་མོར་གསུངས་པ་གང་ཡིན་
རྣམས། །རྟག་པ་འདུས་མ་བྱས་ཀྱི་ཡེ་ཤེས་དང། །སྟོང་བ་ཆེན་པོ་འགྱུར་
མེད་ལྔ་དང་ནི། །རྟག་པ་འདུས་མ་བྱས་ཀྱི་རྒྱལ་བ་ལྔ། །རྟག་བརྟན་ཐེར་
ཟུག་གཡུང་དྲུང་རིག་མ་ལྔ། །སངས་རྒྱས་ལྔ་བདག་སངས་རྒྱས་སྐུ་ལྔ་
དང་། །ཁྱབ་བདག་ཡེ་ཤེས་ལྔ་ཡི་བདག་དང་ནི། །ཤེས་བཅུ་རྣམ་དག་
བདག་ལ་དགོངས་པ་ཡིན། །གསུམ་ལྡན་མར་བཅད་དེ་སྐད་མི་སྨྲ་སྟེ། །
ཤེས་རབ་གང་ཡིན་འདུས་བྱས་དངོས་པོ་ཡིན། །དེ་ཕྱིར་ཤེར་ཕྱིན་ཟབ་མོ་
མཐར་ཐུག་ཀྱང་། །འདུས་བྱས་མི་རྟག་སྐད་ཅིག་མར་ཡང་འདོད། །
དེས་ཀྱང་ལྟ་བའི་སྙིགས་མ་བདོ་བར་འགྱུར། །རྒྱུ་ལ་སྐྱེད་བྱེད་དང་ནི་བྲལ་
བྱེད་ཀྱི། །རྒྱལ་ཁམས་གཉིས་སུ་འབྱེད་པ་མི་ཤེས་པར། །རྒྱུ་རྣམས་
ཐམས་ཅད་སྐྱེད་བྱེད་ཁོ་ནར་འདོད། །འབྲས་བུ་ལ་ཡང་སྐྱེད་འབྲས་བྲལ་
འབྲས་ཀྱི། །རྒྱལ་ཁམས་གཉིས་སུ་འབྱེད་པ་མི་ཤེས་པ། །འབྲས་བུ་གང་
ཡིན་བསྐྱེད་འབྲས་ཁོ་ནར་འདོད། །དེ་ཕྱིར་རྟག་པའི་རྒྱུ་འབྲས་མི་འདོད་
ཅིང་། །འདུས་མ་བྱས་ཀྱི་རྒྱུ་འབྲས་མི་འདོད་ལ། །རྒྱུ་འབྲས་ངོ་བོ་གཅིག་
པ་མི་འདོད་ཅིང་། །གཞི་འབྲས་ངོ་བོ་གཅིག་པའང་མི་འདོད་ལ། །རྒྱུ་
འབྲས་གཞན་མཆོག་ཕ་རོལ་མི་འདོད་པ་འང་། །གསུམ་ལྡན་མར་བཅད་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
15
།
སྐྱོན་ཅན་བསླད་པའི་ལུགས། །རྫོགས་ལྡན་ལ་ནི་དེ་དང་དེ་དག་ལས། །
བཟློག་པའི་ཆོས་ལུགས་ཁྱད་པར་འཕགས་པ་ཡོད། །ཀུན་གཞི་ལ་ཡང་
རྣམ་ཤེས་ཡེ་ཤེས་དང་། །ཀུན་རྫོབ་དོན་དམ་ཆོས་དང་ཆོས་ཉིད་དང་། །
འདུས་བྱས་འདུས་མ་བྱས་སུ་འབྱེད་པ་དང་། སྦྱོང་བྱ་དང་ནི་སྦྱང་གཞིར་
འབྱེད་པ་དང་། །གློ་བུར་བ་དང་གཉུག་མར་འབྱེད་པ་དང་། །བཅོས་མ་
རང་བཞིན་འཁྲུལ་ལུགས་གཤིས་ལུགས་དང་། །ཐུན་པ་སྙིང་བོ་མི་རྟག་
རྟག་པ་དང་། །མཐའ་དང་དབུས་སུ་འབྱེད་པ་ལ་སོགས་པའི། །རྣམ་
བཞག་ལེགས་པ་རྫོགས་ལྡན་ལུགས་ལ་ཡོད། །གསུམ་ལྡན་མར་བཅད་དེ་
འདྲའི་ཆོས་སྐད་ནུབ། །ཀུན་གཞི་གང་ཡིན་མ་བསྒྲིབས་ལུང་མ་
བསྟན། །ལེན་པའི་རྣམ་ཤེས་ཉིད་ལ་འདོད་པ་བྱུང་། །དེས་ཀྱང་ལྟ་བའི་
སྙིགས་མ་བདོ་བར་བྱས། །བདེ་གཤེགས་སྙིང་བོར་གསུངས་བའི་ཀུན་
གཞི་དང་། །ཟག་མེད་དགེ་བར་གསུངས་པའི་ཀུན་གཞི་དང་། །ས་
རྣམས་སྣ་ཚོགས་ཡིན་པའི་ཀུན་གཞི་དང་། །རང་བཞིན་འོད་གསལ་ཡིན་
པའི་ཀུན་གཞི་ནི། །འགྱུར་མེད་ཡོངས་གྲུབ་དབུ་མ་ཆེན་པོ་དང་། །མྱང་
འདས་ཆེན་པོ་ཕྱག་རྒྱ་ཆེན་པོ་དང་། །བྱང་ཆུབ་ཆེན་པོ་ཨེ་ཝཾ་མཐར་ཐུག་
དང་། །དུས་འཁོར་མཐར་ཐུག་བདེ་དགྱེས་མཐར་ཐུག་དང་། །གསང་
འདུས་ལ་སོགས་ལྷ་སྔགས་རྒྱུད་ཀུན་དང་། །དཀྱིལ་འཁོར་མཐར་ཐུག་ལ་
སོགས་མཐར་ཐུག་ཀུན། །ཀུན་ནས་འདུ ས་པ་དུ་མ་རོ་གཅིག་



བཀའ་འཁོར་ལོ་ཐ་མའི་དགོངས་དོན།
དབྱིངས། །ཤེས་རབ་ཕ་རོལ་ཕྱིན་པའི་མཐའ་ལ་དགོངས། །དེ་ཉིད་དང་
བོའི་སངས་རྒྱུས་རིས་མེད་དང་། །གདོད་ནས་གྲོལ་བའི་དེ་བཞིན་
གཤེགས་པ་དང་། །གཙང་བདག་བདེ་དང་རྟག་པའི་འགོག་བདེན་
དང་། །བདེན་དོན་བཅུ་གཉིས་དེ་ཉིད་བཅུ་དྲུག་དང་། །རྡོ་རྗེ་སེམས་
དཔའ་དོན་དམ་བྱང་ཆུབ་སེམས། །འདུས་མ་བྱས་ཀྱི་སྟོང་ཉིད་སྙིང་རྗེ་
དང་། །རྟག་ཅིང་བརྟན་པའི་ཐབས་ཤེས་དབྱེར་མེད་དང་། །སངས་
རྒྱུས་ཀུན་བས་སྔར་སངས་རྒྱུས་ཀྱང་ཡིན། །གསུམ་ལྡན་མར་བཅད་དེ་
འདྲའི་རྣམ་བཞག་ནུབ། །དེས་ཀྱང་ལྟ་བའི་སྙིགས་མ་བདོ་བར་བྱས། །
རྫོགས་ལྡན་ཆོས་མཆོག་ཁྱད་འཕགས་རྣམས་སུ་ནི། །རྒྱུད་སྡེར་རྒྱུ་ཡི་རྒྱུད་
ཅེས་གསུངས་པ་རྣམས། །བདེ་གཤེགས་སྙིང་བོ་ཀུན་གཞི་ཡེ་ཤེས་ལ། །
དགོངས་པ་ཡིན་གྱི་ཀུན་གཞི་རྣམ་ཤེས་ལ། །དགོངས་པ་གཏན་ནས་མིན་
ཏེ་གང་གི་ཕྱིར། །རྒྱུད་སྡེ་ཟབ་མོ་གང་ཡིན་ཆོས་ཀྱི་དབྱིངས། །དོན་དམ་
འདུས་མ་བྱས་ལ་གསུང་ཕྱིར་དང་། །ཀུན་གཞི་རནམ་ཤེས་ཡིན་ན་དོན་དམ་
མིན། །རང་བཞིན་གཉུག་མ་འདུས་མ་བྱས་ཀྱང་མིན། །གཙང་བདག་
བདེ་ཆེན་རྟག་པའི་མཆོག་ཀྱང་མིན། །རང་བཞིན་རིགས་དང་ངོ་བོ་ཉིད་
སྐུའང་མིན། །ཡོངས་གྲུབ་དགུ་འམ་བཅུ་གཉིས་གང་ཡང་མིན། །དེ་
རྣམས་མིན་ན་གཤིས་ལུགས་ཟབ་མོ་ཡི། །ལྷ་སྔགས་རྒྱུད་དང་དཀྱིལ་
འཁོར་གང་ཡང་མིན། །གཞི་འབྲས་དབྱེར་མེད་རྒྱུད་ཀྱང་མ་ཡིན་ནོ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ། __ 17
དེ་རྣམས་མིན་ན་རང་བཞིན་འོད་གསལ་མིན། །རང་བཞིན་ལྷན་སྐྱེས་
བདེ་བའང་མ་ཡིན་ལ། །དང་བོའི་སངས་རྒྱས་སོགས་ཀྱང་མ་ཡིན་ལ། །
རྒྱུ་ཡི་རྒྱུད་དང་འབྲས་བུའི་རྒྱུད་ཀྱང་མིན། །ཀུན་གཞི་རྣམ་ཤེས་རང་
བཞིན་འོད་གསལ་དུ། །བཞེད་པ་རྣམས་ལ་བདག་ནི་མ་ཕོད་པས། །
ཐལ་མོ་སྦྱར་ནས་གྲོས་འདེབས་ཞུ་བ་འབུལ། །ཀུན་གཞི་རྣམ་ཤེས་མ་
བསྒྲིབས་ལུང་མ་བསྟན། །གློ་བུར་དྲི་མས་བསྡུས་པ་ཡིན་ཕྱིར་དང་། །
རང་བཞིན་འོད་གསལ་དགེ་བ་ཡིན་ཕྱིར་དང་། །དྲི་མ་གདོད་ནས་དག་པ་
ཡིན་ཕྱིར་རོ། །ཀུན་གཞི་རྣམ་ཤེས་འདུས་བྱས་ཡིན་ཕྱིར་དང་། །རང་
བཞིན་འོད་གསལ་འདུས་མ་བྱས་ཡིན་ཕྱིར། །རྣམ་ཤེས་ཡིན་ན་རང་
བཞིན་འོད་གསལ་མིན། །རྣམ་ཤེས་ཡིན་ན་རང་བྱུང་ཡེ་ཤེས་མིན། །
རྣམ་ཤེས་ཡིན་ན་རྟག་བརྟན་ཐེར་ཟུག་མིན། །རྣམ་ཤེས་ཡིན་ན་བདེ་
གཤེགས་སྙིང་བོ་མིན། །རྣམ་ཤེས་ཡིན་ན་དབུ་མ་ཆེན་པོ་མིན། །རྣམ་
ཤེས་ཡིན་ན་ཕྱག་རྒྱ་ཆེན་པོ་མིན། །རྣམ་ཤེས་ཡིན་ན་མྱང་འདས་ཆེན་པོ་
མིན། །རྣམ་ཤེས་ཡིན་ན་ལྷན་ཅིག་སྐྱེས་སྐུ་མིན། །རྣམ་ཤེས་ཡིན་ན་ཤེར་
ཕྱིན་ཟབ་མོ་མིན། །རྣམ་ཤེས་ཡིན་ན་གཞན་སྟོང་ཟབ་མོ་མིན། །རྣམ་
ཤེ ས་ཡིན་ན་ཡོངས་གྲུབ་ཐམས་ཅད་མིན། །དེ་རྣམས་མིན་ན་རྒྱུ་ཡི་རྒྱུད་
ཀྱང་མིན། །རང་བཞིན་འོད་གསལ་ཡིན་ན་རྣམ་ཤེས་མིན། །རྣམ་ཤེས་
ཡིན་ན་ཀུན་གཞི་ཡེ་ཤེས་མིན། །ཡེ་ཤེས་རྣམ་ཤེས་སྣང་མུན་ཇི་བཞིན་



i
བཀའ་འཁོར་ལོ་ཐ་མའི་དགོངས་དོན།
དང་། །བདུད་རྩི་དང་ནི་དུག་བཞིན་གནས་པའི་ཕྱིར། །དེ་དག་གཞི་
མཐུན་གཏན་ནས་མི་སྲིད་པས། །དེ་དག་གཅིག་ཏུ་བསྲེ་བར་མ་གྱུར་
ཅིག །གལ་ཏེ་བསྲེས་ན་སངས་རྒྱུས་བསྟན་པ་ནི། །ཉམས་པར་བྱས་ཀྱི་
གསལ་བར་བྱས་པ་མིན། །རྫོགས་ལྡན་ཆོས་མཆོག་ཁྱད་པར་འཕགས་
རྣམས་སུ། །སྦྱང་གཞི་ཀུན་གཞི་ཡེ་ཤེས་ནམ་མཁའ་འདྲ། །སྦྱང་བྱ་གློ་
བུར་དྲི་མ་སྤྲིན་དང་འདྲ། །སྦྱོང་བྱེད་ལམ་བདེན་མི་ཟད་རླུང་དང་
འདྲ། །སྦྱང་འབྲས་བྲལ་འབྲས་སྤྲིན་སངས་ནམ་མཁའ་འདྲ། །དེ་ལྟར་
གསུངས་ཀྱང་དེ་ལ་མི་མཁས་པ། །གསུམ་ལྡན་མར་བཅད་སྐྱོན་ཅན་མང་
བོ་ནི། །སྦྱང་བྱ་དང་ནི་སྦྱང་གཞི་གཅིག་ཏུ་འདོད། །སྤྲིན་དང་ནམ་
མཁའ་གཅིག་ཏུ་འདོད་དང་མཚུངས། །འདིར་ནི་སྦྱང་གཞི་དྲི་བཅས་དེ་
བཞིན་ཉིད། །ཀུན་གཞི་ཡེ་ཤེས་འདུས་མ་བྱས་ཡིན་ལ། སྦྱང་བྱ་དྲི་མ་
འདུས་བྱས་ཡིན་པའི་ཕྱིར། །དེ་གཉིས་གཅིག་གམ་མི་གཅིག་དགོངས་པར་
ཞུ། སྦྱང་གཞི་རྟག་པ་སྦྱང་བྱ་མི་རྟག་པ། །དེ་གཉིས་གཅིག་གམ་མི་
གཅིག་དགོངས་པར་ཞུ། སྦྱང་གཞི་ཟག་མེད་སྦྱང་བྱ་ཟག་པ་ཡིན། །དེ་
གཉིས་གཅིག་གམ་མི་གཅིག་དགོངས་པར་ཞུ། སྦྱང་གཞི་རྣམ་བྱང་སྦྱང་
བྱ་ཀུན་ཉོན་མོངས། །དེ་གཉིས་གཅིག་གམ་མི་གཅིག་་དགོངས་པར་
ཞུ། །དེ་འདྲ་གཞན་ཡང་ཤིན་ཏུ་མང་བར་མཆིས། །ཡོངས་གྲུབ་དབུ་མ་
མིང་ཙམ་ཐ་དད་ཀྱི། །དོན་ལ་ཐ་དད་མེད་པ་རྫོགས་ལྡན་ལུགས། །



ཀུན་མཁྱེན་དང་རྗེ་བཙུན་ཀྱི་གསུང་ཐོར་བུ།
གསུམ་ལྡན་མར་བཅད་སྐྱོན་ཅན་ལུགས་ལ་ནི། །འགྱུར་མེད་ཡོངས་གྲུབ་
སེམས་ཙམ་ཁོ་ནར་འདོད། །རང་བཞིན་གསུམ་ཀའང་སེམས་ཙམ་ཁོ་ན་
འོ། །སྐྱོན་མེད་རྫོགས་ལྡན་དབུ་མའི་གཞུང་རྣམས་སུ། །ངོ་བོ་ཉིད་
གསུམ་ཡང་ཡང་གསུང་ཕྱིར་དང་། །སེམས་ཙམ་གཞུང་དུ་དེ་སྐད་མ་
གསུངས་ཤིང་། །དེ་ལ་གནོད་བྱེད་མང་བོ་ཡོད་པའི་ཕྱིར། །ངོ་བོ་ཉིད་
གསུམ་དབུ་མ་ཁོ་ན་ཡི། །ཆོས་ལུགས་ཡིན་པར་རྫོགས་ལྡན་ལུགས་ལས་
བྱུང་། །དེ་ཕྱིར་དེ་འདྲའི་རྣམ་བཞག་མ་ཤེས་ཤིང་། །རྣམ་པར་འཁྲུགས་
པས་ལྟ་བའི་སྙིགས་མ་བྱུང་། །ཡོངས་གྲུབ་ལ་སོགས་རང་བཞིན་གསུམ་
སྟོན་པའི། །དབུ་མ་རྣམས་ཀྱང་སེམས་ཙམ་གཞུང་དུ་ཕབ། །དེ་སྟོན་
མཁས་པ་ཆེན་པོ་དབུ་མ་པ། །ཆེན་པོ་དག་ཀྱང་སེམས་ཙམ་པ་རུ་ཕབ། །
དོན་དམ་དབུ་མ་ཅིར་ཡང་མ་གྲུབ་ཅེས། །སྟོན་པའི་གཞུང་ངན་སྐུར་
འདེབས་མཐར་ལྟུང་ཞིང་། །མེད་པ་ཆད་པའི་ཕྱོགས་སུ་ལྷུང་རྣམས་ལ། །
དབུ་མ་ཡིན་ཞེས་བསྟོད་བཀུར་བསྔགས་བྱེད་པ། །དེ་མ་ཡིན་ལ་དེར་
འཛིན་བདུད་ཀྱི་ཚིག །གསུམ་ལྡན་མར་བཅད་བྱུང་གི་རྫོགས་ལྡན་ལ། །
དེ་འདྲའི་ལྟ་ངན་རི་བོང་རྭ་དང་མཚུངས། །གསུམ་ལྡན་མར་བཅད་སྐྱོན་
ཅན་རྣམས་ན་རེ། །དོན་དམ་བདེན་པ་ཅིར་ཡང་མ་གྲུབ་ཀྱང་། །ཀུན་
རྫོབ་ལས་འབྲས་སླུ་བ་མེད་པའི་ཕྱིར། །ཡོད་མེད་སྒྲོ་བསྐུར་མཐའ་ལས་
གྲོལ་ཞེ་ན། །དོན་དམ་མེད་པའི་ཀུན་རྫོབ་སྲིད་ལགས་སམ། །ཁྱབ་བྱེད་



བཀའ་འཁོར་ལོ་ཐ་མའི་དགོངས་དོན་
མེད་པའི་ཁྱབ་བྱ་སྲིད་ལགས་སམ། །གཞི་རྟེན་མེད་པའི་རྟེན་པ་སྲིད་
ལགས་སམ། །གཉུག་མ་མེད་པའི་གློ་བུར་སྲིད་ལགས་སམ། །ཆོས་ཉིད་
མེད་པའི་ཆོས་ཅན་སྲིད་ལགས་སམ། །སྲིད་ན་ཆོས་ཉིད་ཀུན་འགྲོ་མ་
ལགས་སམ། །གལ་ཏེ་དོན་དམ་མེད་པ་མི་སྲིད་ན། །དོན་དམ་ཅིར་མ་
གྲུབ་དང་མི་འགལ་ལམ། །དབུ་མ་པ་ནི་རང་རྒྱུད་ཐལ་འགྱུར་ཞེས། །
འབྱེད་པ་དབུ་མའི་དབྱེ་བར་མི་རུང་སྟེ། །དེ་བཞིན་ཉིད་ཀྱི་དབྱེ་བར་མི་
རུང་ཕྱིར། །དེ་འདྲ་རྫོགས་ལྡན་གཞུང་དུ་མ་གསུངས་ཀྱང་། །གསུམ་
ལྡན་མར་བཅད་སྐྱོན་ཅན་གཞུང་དུ་བྱུང་། །དེས་ཀྱང་ལྟ་བའི་སྙིགས་མ་
བདོ་ བར་བྱ། །རྫོགས་ལྡན་ལུགས་ལ་དབུ་མའི་དབྱེ་བ་ནི། །ཡོངས་གྲུབ་
དགུ་ལ་སོགས་པའི་དབྱེ་བ་དང་། །རྒྱུད་སྡེར་གསུངས་པའི་རིགས་ཀྱི་དབྱེ་
བ་ དང་། །དོན་དམ་མཚན་བརྗོད་རྒྱུད་དུ་ལེགས་གསུངས་པའི། །
མཚན་ གྱི་དབྱེ་བས་བསྟན་པ་ཐམ་ཅད་ཀྱང་། །མཐའ་བྲལ་དབུ་མ་ཆེན་པོ་
དབྱེ་བ་ཡིན། །དེ་བཞིན་གཤིས་ལུགས་ཟབ་མོ་མཐར་ཐུག་གི །དབྱེ་བ་
ཇི་སྙེད་གསུངས་པ་ཐམས་ཅད་ཀྱང་། །མཐའ་བྲལ་དབུ་མ་ཆེན་པོའི་དབྱེ་
བར་འགྱུར། །འདི་ལ་འདུས་བྱས་གཅིག་ཀྱང་འདྲེས་པ་མེད། །ཆོས་
དབྱིངས་འདུས་མ་བྱས་ཀྱི་དབྱེ་བར་འགྱུར། །འདི་ལ་མི་རྟགས་འདྲེས་པ་
ཅུང་ཟད་མེད། །རྟག་བརྟན་ཐེར་ཟུག་དབྱིངས་ཀྱི་དབྱེ་བར་འགྱུར། །
འདི་ལ་ཀུན་རྫོབ་གཅིག་ཀྱང་འདྲེས་པ་མེད། །དོན་དམ་ཡོངས་གྲུབ་ཁོ་



2
ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
21
ནའི་དབྱེ་བ་སྟེ། །ངོ་བོ་དབྱེ་བ་ཅུང་ཟད་ཙམ་ཡང་མེད། །མིང་དང་རྣམ་
པའི་དབྱེ་བ་ཤིན་ཏུ་མང་། །གང་ཕྱིར་ཆོས་དབྱིངས་དུ་མ་རོ་གཅིག་
དོན། །མིང་ནི་དུ་མ་དོན་ནི་རོ་གཅིག་དང་། །རྣམ་པ་དུ་མ་ངོ་བོ་རོ་
གཅིག་གོ །དེ་ཕྱིར་འདི་ནི་ཤེར་ཕྱིན་མཐར་ཐུག་དང་། །མྱང་འདས་
ཆེན་པོ་ཕྱག་རྒྱ་ཆེན་པོ་དང་། །ཤིན་ཏུ་རྣལ་འབྱོར་རྡོ་རྗེའི་རྣལ་འབྱོར་
དང་། །ལྷན་ཅིག་སྐྱེས་སྦྱོར་དུས་འཁོར་བདེ་དགྱེས་སོགས། །ཟབ་མོ་
མཐར་ཐུག་ཀུན་གྱི་དབྱེ་བར་འགྱུར། །དེ་ལྟར་ཤེས་ན་གཅིག་ཤེས་ཀུན་
ཤེས་ཡིན། །གཤིས་ལུགས་ཟབ་མོ་མཐར་ཐུག་ཐམས་ཅད་ལ། །རྨོངས་པ་
མེད་པའི་མཁས་པ་ཆེན་པོར་འགྱུར། །རང་རྒྱུད་ཐལ་འགྱུར་གཉིས་ཀ་
འདུས་བྱས་ཡིན། །དེ་ཕྱིར་དེ་དག་དངོས་པོའི་མཐར་ལྟུང་ཞིང་། །ཡོད་
པའི་ཕྱོགས་སུ་ཆད་ཕྱིར་དབུ་མ་མིན། །དབུ་མ་ཡིན་པ་དབུ་མའི་དབྱེ་གཞི་
དང་། །བྱེ་བ་ཡ་ཀྱམ་གང་དུ་ཡང་མི་རུང་སྟེ། །ཚད་མ་མིན་པ་ཚད་མའི་
དབྱེ་གཞི་དང་། །ཕྱེ་བའི་ཡ་ཀུམ་གང་དུའང་མི་རུང་བཞིན། །བདེན་པ་
མིན་པ་བདེན་པའི་དབྱེ་གཞི་དང་། །ཕྱེ་བའི་ཡ་ཀྲལ་གང་དུའང་མི་རུང་
བཞིན། །རྫོགས་ལྡན་ལུགས་ནི་དེ་ལྟར་ཡིན་མོད་ཀྱང་། །གསུམ་ལྡན་
མར་བཅད་སྐྱོན་ཅན་རྣམས་ན་རེ། །མཐའ་དང་བྲལ་བ་ཙམ་ལ་དབུ་མ་
ཞེས། །ཏགས་པར་ཟད་ཀྱི་དོན་ལ་དབུ་མ་མེད། །དབུ་མའང་དབུ་མས་
སྟོང་པ་ཡིན་ཕྱིར་ལོ། །དེ་ལྟ་ཡིན་ན་དོན་དམ་ཆོས་སྐུ་དང་། །ངོ་བོ་ཉིད་



བཀའ་འཁོར་ལོ་ཐ་མའི་དགོངས་དོན།
སྐུ་ལྷན་ཅིག་སྐྱེས་སྐུ་དང་། །རྟག་བརྟན་ཐེར་ཟུག་གཡུང་དྲུང་མཁའ་ཁྱབ་
ཀྱི། །སངས་རྒྱས་ཆོས་དང་དགེ་བདུན་ཐམས་ཅད་ལ། །སྐུར་བ་བཏབ་
པའི་སྡིག་ལྟ་ཆེན་པོར་འགྱུར། །གང་ཕྱིར་དེ་རྣམས་རང་གིས་མི་སྟོང་
བའི། །གཞན་སྟོང་ཟབ་མོ་ཡིན་པར་གསུངས་ཕྱིར་རོ། །མདོ་རྒྱུད་རྣམ་
དག་ཟབ་མོ་ཐམས་ཅད་དུ། །སྟོང་ཉིད་ཟབ་མོ་གསུངས་པ་ཐམས་ཅད་
ནི། །སྒྲོ་སྐུར་གཉིས་ཀྱིས་སྟོང་བའི་གཞི་ལ་དགོངས། །དེ་བཞིན་ཡོད་
མེད་གཉིས་ཀྱིས་སྟོང་གཞི་དང་། །དངོས་པོ་དངོས་མེད་གཉིས་ཀྱིས་སྟོང་
གཞི་དང་། །ཀུན་རྫོབ་ཀུན་གྱིས་སྟོང་བའི་གཞི་ལ་དགོངས། །སྟོང་གཞི་
དེ་ཉིད་བདེ་གཤེགས་སྙིང་བོ་དང་། །རང་བཞིན་རིགས་དང་རང་བཞིན་
སངས་རྒྱས་དང་། །རང་བཞིན་ཆོས་དང་རང་བཞིན་དགེ་འདུན་
དང་། །རང་བཞིན་ལྷུན་གྱིས་གྲུབ་པའི་དཀྱིལ་འཁོར་དང་། །རང་བཞིན་
ལྷ་དང་རང་བཞིན་རྒྱུད་དང་སྔགས། །རང་བཞིན་མྱང་འདས་རང་བཞིན་
འོད་གསལ་དང་། །རང་བཞིན་གྱིས་དག་གདོད་ནས་རྣམ་དག་དང་། །
རྣམ་པར་དག་པའི་གཟིགས་ནས་རྣམ་མཁྱེན་བར། །ཆོས་ཉིད་འགྱུར་བ་
མེད་པའི་ཡོངས་གྲུབ་ཀྱི། །གཟུགས་ནས་སངས་རྒྱས་ཆོས་ཀྱི་བར་ལ་སོགས།།
འདུས་མ་བྱས་ཀྱི་སྟོབས་བཅུ་ལ་སོགས་པ། །ཡོན་ཏན་མཐའ་ཡས་
ཚང་བའི་དེ་བཞིན་ཉིད། །གཞི་ཡི་སངས་རྒྱས་དང་པོའི་སངས་རྒྱས་
ཡིན། །གདོད་ནས་གྲོལ་བའི་དེ་བཞིན་གཤེགས་པ་དང་། །ནམ་མཁའི་
་་་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
-
རང་བཞིན་གཟོད་ནས་རྣམ་གྲོལ་ཐུགས། །སངས་རྒྱས་ཀུན་བས་སྔར་
སངས་རྒྱུས་ཀྱང་ཡིན། །དེ་ཕྱིར་དེ་བཞིན་ཉིད་སོགས་ལེགས་སྟོན་
པའི། །མདོ་རྒྱུད་ཟབ་མོ་ཀུན་གྱི་མཐར་ཐུག་ནི། །གཞན་སྟོང་ཡིན་གྱི་
རང་སྟོང་གཏན་མ་ཡིན། །དོན་དམ་ཡིན་གྱི་ཀུན་རྫོབ་གཏན་མ་ཡིན། །
ཆོས་ཉིད་ཡིན་གྱི་ཆོས་ཅན་གཏན་མ་ཡིན། །དབུ་མ་ཡིན་གྱི་མཐའ་མ་
གཏན་མ་ཡིན། །མྱང་འདས་ཡིན་གྱི་འཁོར་བ་གཏན་མ་ཡིན། །ཡེ་ཤེས་
ཡིན་གྱི་རྣམ་ཤེས་གཏན་མ་ཡིན། །གཙང་བ་ཡིན་གྱི་མི་གཙང་གཏན་མི་
ཡིན། །བདག་མཆོག་ཡིན་གྱི་ཅང་མེད་གཏན་མ་ཡིན། །བདེ་ཆེན་ཡིན་
གྱི་སྡུག་བསྔལ་གཏན་མ་ཡིན། །རྟག་བརྟན་ཡིན་གྱི་མི་རྟག་གཏན་མ་
ཡིན། །རང་བྱུང་ཡིན་གྱི་གཞན་བྱུང་གཏན་མ་ཡིན། །ཡོངས་གྲུབ་ཡིན་
གྱི་ཀུན་བརྟགས་གཏན་མ་ཡིན། །རང་བཞིན་ཡིན་གྱི་བཅོས་མ་གཏན་མ་
ཡིན། །གཉུག་མ་ཡིན་གྱི་གློ་བུར་གཏན་མ་ཡིན། །སངས་རྒྱས་ཡིན་གྱི་
སེམས་ཅན་གཏན་མ་ཡིན། །སྙིང་བོ་ཡིན་གྱི་ཤུན་པ་གཏན་མ་ཡིན། །
ངེས་དོན་ཡིན་གྱི་དྲང་དོན་གཏན་མ་ཡིན། །མཐར་ཐུག་ཡིན་གྱི་གནས་
སྐབས་གཏན་མ་ཡིན། །གཞི་འབྲས་ཡིན་གྱི་ལམ་བདེན་གཏན་མ་ཡིན།
།སྦྱང་གཞི་ཡིན་གྱི་སྦྱང་བྱ་གཏན་མ་ཡིན། །གཤིས་ལུགས་ཡིན་གྱི་འཁྲུལ་
ལུགས་གཏན་མ་ཡིན། །གཞན་མཆོག་ཡིན་གྱི་ཕྱི་ནང་གཏན་མ་ཡིན། །
བདེན་པ་ཡིན་གྱི་བརྫུན་པ་གཏན་མ་ཡིན། །ཡང་དག་ཡིན་གྱི་ལོག་པ་
--



24
བཀའ་འཁོར་ལོ་ཐ་མའི་དགོངས་དོན།
གཏན་མ་ཡིན། །སྟོང་གཞི་ཡིན་གྱི་སྟོང་ཙམ་གཏན་མ་ཡིན། །བྲལ་གཞི་
ཡིན་གྱི་བྲལ་ཙམ་གཏན་མ་ཡིན། །མེད་གཞི་ཡིན་གྱི་མེད་ཙམ་གཏན་མ་
ཡིན། །སྒྲུབ་ཆོས་ཡིན་གྱི་མེད་དགག་གཏན་མ་ཡིན། །དགེ་བ་ཡིན་གྱི་མི་
དགེ་གཏན་མ་ཡིན། །ཚད་མ་ཡིན་གྱི་ཚད་མིན་གཏན་མ་ཡིན། །རིགས་
པ་ཡིན་གྱི་མི་རིགས་གཏན་མ་ཡིན། །དྲི་མེད་ཡིན་གྱི་དྲི་མ་གཏན་མ་
ཡིན། །དེ་ཕྱིར་དེ་དག་དབུ་མ་ཆེན་པོར་མཚུངས། །ཆོས་འཁོར་གསུམ་
པའི་མདོ་མཆོག་ཐམས་ཅད་དང་། །བྱམས་ཆོས་ཐམས་ཅད་དབུ་མ་ཆེན་
པོར་མཚུངས། །རྣམ་དག་རྒྱུད་སྡེ་རྣམས་ཀྱང་དེ་བཞིན་ནོ། །གསུམ་ལྡན་
མར་བཅད་མཁས་པ་ཕལ་ན་རེ། ཀུན་རྫོབ་རྟེན་འབྲེལ་དབུ་མ་ཆེན་པོ་
སྟེ། །དབུ་མ་གང་ཡིན་རྟེན་འབྲེལ་ཡིན་ནོ་ལོ། །དེ་ལྟ་ཡིན་ན་འདུས་བྱས་
མི་རྟག་པའང་། །རྟེན་འབྲེལ་ཡིན་པས་དབུ་མ་ཡིན་པར་འགྱུར། །
འདོད་ན་དོན་དམ་ཆོས་དབྱིངས་ཡིན་པར་འགྱུར། །དེ་ཡང་འདོད་ན་
འདུས་མ་བྱས་སུ་འགྱུར། །འདོད་ན་ཆོས་ཅན་དང་ཡང་འགལ་བར་
འགྱུར། །དེ་ཕྱིར་རྟེན་ཅིང་འབྲེལ་འབྱུང་གསུངས་པ་ལ། །བདེན་གཉིས་
རྣམ་དབྱེ་རྫོགས་ལྡན་ཆོས་ལས་གསུངས། ཀུན་རྫོབ་རྟེན་འབྲེལ་ལེགས་
པར་རྟོགས་པ་ནི། །དབུ་མ་ཆེན་པོའི་གྲོང་དུ་འཇུག་པའི་ལམ། །དོན་
དམ་རྟེན་འབྲེལ་ཆོས་དབྱིངས་ཟབ་མོ་ནི། །རྟེན་འབྲེལ་འདི་མིན་རྟེན་
འབྲེལ་གཞན་མཆོག་ཡིན། །ཡན་ལག་བཅུ་གཉིས་སྲིད་རྩ་བཏོན་པ་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
ཡིན། །དག་པ་རྣམ་པ་བཅུ་གཉིས་འཆང་བ་ཡིན། །བདེན་དོན་བཅུ་
གཉིས་ཆགས་སོགས་བཅུ་གཉིས་ཡིན། །དུས་སྦྱོར་ཉི་མའི་དབུགས་རྣམས་
འགག་པ་ཡིན། །ཡུམ་དང་ཕལ་ཆེན་སྔགས་ལས་གསུངས་པ་ཡིན། །
རྫོགས་ལྡན་མཁས་མཆོག་རྣམས་ཀྱི་གསུངས་པ་ཡིན། །གསུམ་ལྡན་མར་
བཅད་ཕལ་གྱི་སྤྱོད་ཡུལ་མིན། །དེ་རྣམས་སེམས་ཙམ་མིན་པའི་རྒྱུ་མཚན་
ནི། །མཐའ་བྲལ་སྟོང་གཞི་ཕུང་གསུམ་ཡིན་ཕྱིར་དང་། །སེམས་ཙམ་
ཡིན་ན་དངོས་སྨྲ་ཡིན་པའི་ཕྱིར། །སྟོང་གཞི་དེ་རྣམས་རྣམ་ཤེས་ཆོས་ལས་
འདས། །གཉིས་མེད་ཡེ་ཤེས་ཚུལ་འཆང་ཡིན་ཕྱིར་དང་། །སྐད་ཅིག་
གཅིག་དང་དུ་མ་དང་བྲལ་ཕྱིར། །དེ་དག་དངོས་སྨྲའི་ཆོས་སུ་ག་ལ་
རུང་། །ཆོས་འཁོར་གཉིས་པའི་དོན་ཡང་དེ་བཞིན་ཉིད། །ཡོན་ཏན་
དཔག་ཡས་ཚང་བ་ཡིན་པའི་ཕྱིར། །མེད་དགག་མ་ཡིན་དེ་ཕྱིར་རང་སྟོང་
དང། །ཅང་མེད་སྟོང་བ་ཆད་པའི་སྟོང་བ་མིན། །རྣམ་ཀུན་མཆོག་ལྡན་
སྟོང་གཞི་ཡིན་ཕྱིར་དང་། །འགྱུར་མེད་མཆོག་གི་བདེ་ཆེན་ཡིན་ཕྱིར་
དང་། །པྲ་ཕབ་བརྒྱུད་དང་མཚུངས་པའི་ཕྱག་རྒྱ་ཆེ། །དོན་དམ་ཨེ་ཝཾ་ཡི་
གེ་ཡིན་ཕྱིར་དང་། །པྲ་ཕབ་བརྒྱུད་དང་མཚུངས་པའི་ཡེ་ཤེས་སྐུ། །དོན་
དམ་ཐིག་ལེ་གྲུ་གསུམ་ཡིན་ཕྱིར་དང་། །ཕྲ་ཕབ་བརྒྱུད་དང་མཚུངས་པའི་
རྡོ་རྗེའི་སྐུ། །དོན་དམ་རྡོ་རྗེ་བྷ་ག་ཡིན་ཕྱིར་དང་། །པྲ་ཕབ་བརྒྱུད་དང་
མཚུངས་པའི་སྔགས་ཀྱི་སྐུ། །དོན་དམ་ཨཱ་ལི་ཀཱ་ལི་ཡིན་ཕྱིར་དང་། །པྲ་



26
བཀའ་འཁོར་ལོ་ཐ་མའི་དགོང་དོན།
ཐབ་བརྒྱུད་དང་མཚུངས་པའི་གཡུང་དྲུང་སྐུ། །དོན་དམ་རྡོ་རྗེས་པད་མ་
ཡིན་ཕྱིར་དང་། །པྲ་བབ་བརྒྱུད་དང་མཚུངས་པའི་ཐེར་ཟུག་སྐུ། །དོན་
དམ་རྡོ་རྗེ་ཟླ་ཉི་ཡིན་ཕྱིར་དང་། །པྲ་བབ་བརྒྱུད་དང་མཚུངས་པའི་ཆོས་
ཉིད་སྐུ། །དོན་དམ་རྡོ་རྗེའི་ཁུ་རྡུལ་ཡིན་ཕྱིར་དང་། །པྲ་བབ་བརྒྱད་དང་
མཚུངས་པའི་རྡོ་རྗེའི་དབྱིངས། །དོན་དམ་ཆ་མེད་ཀུན་འགྲོ་ཡིན་ཕྱིར་
དང་། །ཕྲ་ཕབ་བརྒྱད་དང་མཚུངས་པའི་སྔགས་ཀྱི་དབྱིངས། །དོན་དམ་
རྣམ་བཅུ་དབང་ལྡན་ཡིན་ཕྱིར་དང་། །པྲ་བབ་བརྒྱུད་དང་མཚུངས་པའི་
བདེ་བའི་དབྱིངས། །དོན་དམ་ལུས་མེད་རྡོ་རྗེ་ཡིན་ཕྱིར་དང། །པྲ་ཕབ་
བརྒྱུད་དང་མཚུངས་པའི་དབུ་མ་ཆེ། །དོན་དམ་རྡོ་རྗེ་སྙིང་བོ་ཡིན་ཕྱིར་
དང་། །ཕྲ་ཕབ་བརྒྱད་དང་མཚུངས་པའི་རྡོ་རྗེ་འཆང་། །དོན་དམ་རྡོ་རྗེ་
སེམས་དཔའ་ལ་སོགས་དང་། །དོན་དམ་རྒྱལ་བའི་ཡུམ་གྱུར་ཤེར་ཕྱིན་
སོགས། །ཟབ་མོ་མཐར་ཐུག་ཐམས་ཅད་ཡིན་ཕྱིར་རོ། །དེ་ཕྱིར་རྒྱལ་
ཡུམ་རྒྱས་འབྲིང་བསྡུས་ལ་སོགས། །ཆོས་འཁོར་གཉིས་པའི་སྟོང་ཉིད་ཟབ་
མོ་དང་། །སྙིང་བོའི་མདོ་ལྔ་མདོ་བཅུ་ལ་སོགས་པ། །ཆོས་འཁོར་གསུམ་
པའི་སྟོང་ཉིད་ཟབ་མོ་དང་། །རྒྱུད་སྡེ་རྣམ་བཞིའི་སྟོང་ཉིད་ཟབ་མོ་སྟེ། །
མདོ་རྒྱུད་ཟབ་མོའི་སྟོང་ཉིད་ཟབ་མོ་ཀུན། །ཀུན་རྫོབ་མ་ཡིན་དོན་དམ་
བདེན་པ་ཡིན། །འདུས་བྱས་མ་ཡིན་འདུས་མ་བྱས་དབྱིངས་ཡིན། །མི་
རྟག་མ་ཡིན་རྟག་བརྟན་ཐེར་ཟུག་ཡིན། །བརྫུན་པ་མ་ཡིན་བདེན་པ་ཡང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
27
དག་ཡིན། །སླུ་བ་མ་ཡིན་བསླུ་མེད་སྐྱབས་མཆོག་ཡིན། །འགྱུར་བ་མ་
ཡིན་འགྱུར་མེད་ཡོངས་གྲུབ་ཡིན། །ཚད་མ་འདི་མིན་དོན་དམ་ཚད་མ་
ཡིན། །རིག་པ་འདི་མིན་ཆོས་ཉིད་རིག་པ་ཡིན། །སེམས་ཙམ་འདི་མིན་
སེམས་ཙམ་གཞན་མཆོག་ཡིན། །རང་རིག་འདི་མིན་རང་རིག་གཞན་
མཆོག་ཡིན། །རང་གསལ་འདི་མིན་རང་གསལ་གཞན་མཆོག་ཡིན། །
རྣམ་རིག་འདི་མིན་རྣམ་རིག་གཞན་མཆོག་ཡིན། །རྣམ་ཤེས་མ་ཡིན་རང་
བྱུང་ཡེ་ཤེས་ཡིན། །ཀུན་བརྟགས་མ་ཡིན་ཡོངས་གྲུབ་ཡེ་ཤེས་ཡིན། །
དངོས་སྨྲ་མ་ཡིན་དབུ་མ་ཆེན་པོ་ཡིན། །བེམ་པོ་མ་ཡིན་ཀུན་ཤེས་ཀུན་རིག་
ཡིན། །རྣམ་རྟོག་མ་ཡིན་མི་རྟོག་ཡེ་ཤེས་ཡིན། །རྟོག་གེ་མ་ཡིན་རྣལ་
འབྱོར་སྤྱོད་ཡུལ་ཡིན། །ཕུང་པོ་འདི་མིན་ཕུང་པོ་གཞན་མཆོག་ཡིན། །
ཁམས་ཀྱང་འདི་མིན་ཁམས་གཞན་ཕ་རོལ་མཆོག །སྐྱེ་མཆེད་འདི་མིན་
སྐྱེ་མཆེད་གཞན་མཆོག་ཡིན། །ལས་དབང་འདི་མིན་ལས་དབང་གཞན་
མཆོག་ཡིན། །དེ་ཡི་བྱ་བ་རྣམས་ཀྱང་དེ་བཞིན་ནོ། །ཁམས་གསུམ་འདི་
མིན་ཁམས་གསུམ་གཞན་མཆོག་ཡིན། །སྲིད་གསུམ་འདི་མིན་སྲིད་གསུམ་
གཞན་མཆོག་ཡིན། །དུས་གསུམ་འདི་མིན་དུས་གསུམ་གཞན་མཆོག་
ཡིན། །ཐེག་གསུམ་འདི་མིན་ཐེག་གསུམ་གཞན་མཆོག་ཡིན། །བརྟན་
གཡོ་འདི་མིན་བརྟན་གཡོ་གཞན་མཆོག་ཡིན། །རྒྱུ་འབྲས་འདི་མིན་རྒྱུ་
འབྲས་གཞན་མཆོག་ཡིན། །སྐྱེ་འགག་འདི་མིན་སྐྱེ་འགག་གཞན་མཆོག་



བཀའ་འཁོར་ལོ་ཐ་མའི་དགོངས་དོན་
ཡིན། །སྣང་སྟོང་འདི་མིན་སྣང་སྟོང་གཞན་མཆོག་ཡིན། །གཙོ་འཁོར་
འདི་མིན་གཙོ་འཁོར་གཞན་མཆོག་ཡིན། །ཡབ་ཡུམ་འདི་མིན་ཡབ་ཡུམ་
གཞན་མཆོག་ཡིན། །ཕོ་མོ་འདི་མིན་ཕོ་མོ་གཞན་མཆོག་ཡིན། །མ་ནིང་
འདི་མིན་མ་ནིང་གཞན་མཆོག་ཡིན། །རྟེན་འབྲེལ་འདི་མིན་རྟེན་འབྲེལ་
གཞན་མཆོག་ཡིན། །ཐར་ཕྱིན་འདི་མིན་བར་ཕྱིན་གཞན་མཆོག་ཡིན། །
སྟོང་ཉིད་འདི་མིན་སྟོང་ཉིད་གཞན་མཆོག་ཡིན། །བྱང་ཆུབ་ཕྱོགས་ཀྱི་
ཆོས་རྣམས་ཐམས་ཅད་ཀྱང་། །ལམ་བདེན་འདི་མིན་དོན་དམ་འགོག་
བདེན་ཡིན། །འཕགས་པའི་བདེན་པ་བསམ་གཏན་ཚད་མེད་དང་། །
གཟུགས་མེད་སྙོམས་འཇུག་རྣམ་ཐར་སྙོམས་འཇུག་དགུ། །རྣམ་ཐར་སྒོ་
གསུམ་ཏིང་འཛིན་གཟུངས་ཀྱི་སྒོ། །དེ་བཞིན་གཤེགས་པའི་སྟོབས་བཅུ་མི་
འཇིགས་བཞི། །སོ་སོ་རིག་བཞི་བྱམས་ཆེན་སྙིང་རྗེ་ཆེ། །མ་འདྲེས་བཅོ་
བརྒྱུད་མཁྱེན་གསུམ་འཕགས་རྣམས་ཀྱང་། །ཀུན་རྫོབ་འདུས་བྱས་ལམ་
བདེན་འདི་མིན་གྱི། །འདི་ལས་གཞན་མཆོག་བ་རོལ་འགོག་བདེན་
ཏེ། །རྒྱུ་རྐྱེན་མེད་ཅིང་འཕོ་འགྱུར་མེད་པ་དང་། །ཆ་མེད་ཀུན་འགྲོ་ཀུན་
ལ་ཁྱབ་པ་སོགས། །ནམ་མཁའ་འདུས་མ་བྱས་ཀྱི་དཔེ་ཡིས་གསུངས། །
རང་གིས་མི་སྟོང་གཞན་གྱིས་སྟོང་བ་ནི། །གྲོང་སྟོང་བུམ་པ་སྟོང་གསུམ་
དཔེ་ཡིས་གསུངས། །རྟོག་ལ་མི་སྣང་མི་རྟོག་ཡེ་ཤེས་ལ། །མངོན་སུམ་
སྣང་བ་པྲ་ཕབ་དཔེ་ཡིས་གསུངས། །རང་བཞིན་བདེ་ཆེན་སོ་སོར་རང་



ཀུན་ནན་དང་རྗེ་བཙུན་གྱི་གསུང་ཐོར་བུ།
རིག་ནི། །ཀུན་ཏུ་རུ་སྐྱེས་བདེ་བའི་དཔེ་ཡིས་གསུངས། །བདེན་གཉིས་
རྒྱ་མཉམ་རྣམ་པ་མཚུངས་པ་དང་། །རྣམ་པ་མང་ཞིང་ཡོན་ཏན་མང་པོ་
དང་། །དྲི་མའི་སྦུབས་སུ་ཆུད་པར་དཀའ་བ་སོགས། །དར་ཡུག་ཆེན་
པོའི་དཔེ་ཡིས་གསལ་བར་གསུངས། །ཀུན་ཏུ་ཁྱབ་ཅིང་མདུན་ན་རྟག་
གནས་ཀྱང་། །རྣམ་ཤེས་ཀུན་གྱིས་མཐོང་བ་མེད་པའི་དཔེ། །འཇིག་
རྟེན་ལིང་ཏོག་མིག་གིས་སྐྱོན་རྣམས་དང་། །ཁྲོན་པ་རྐོ་བ་ལ་སོགས་མང་
པོས་གསུངས། །གཟུགས་མེད་གཟུགས་བཟང་ལུས་མེད་ལུས་མཆོག་
སོགས། །འགལ་འདུས་སྐྱོན་མེད་མང་བོ་ སྟོན་པའི་དཔེ། །འཇིག་རྟེན་
འདི་ན་ཡོད་མེད་དེ་ཡི་ཕྱིར། །འཇིག་རྟེན་དཔེ་ལས་འདས་སོ་ཞེས་པ་
དང་། །དཔེར་བྱ་ཀུན་ལས་འདས་ཞེས་ལེགས་པར་གསུངས། །ཀུན་ལ་
ཡོད་ཀྱང་སེམས་ཅན་ཉོན་མོངས་ཀྱིས། །བསྒྲིབ་པའི་དཔེ་ནི་བུམ་ནང་
མར་མེ་དང་། །དབུལ་བོར་གཏེར་ཆེན་ལ་སོགས་མང་བོས་གསུངས། །
དྲི་མ་སངས་ན་མངོན་དུ་གྱུར་བའི་དཔེ། །ཆུ་ཁམས་གསེར་དང་ནམ་
མཁའ་ལ་སོགས་གསུངས། །དྲི་མ་ཟད་ཀྱང་སྙིང་བོ་མི་ཟད་པའི། །དཔེ་
ཡང་ནམ་མཁའ་ལ་སོགས་མང་བོས་གསུངས། །མཐར་ཐུག་གཞི་འབྲས་ངོ་
བོ་དབྱེར་མེདཅིང་། །རང་བཞིན་རྣམ་དག་ཉིད་དུ་ཁྱད་མེད་ཀྱང་། །དྲི་
བཅས་གཞི་དང་དྲི་བྲལ་འབྲས་བུ་ཞེས། །སྦྱིན་ཡོད་སྤྲིན་མེད་ནམ་མཁའི་
དཔེ་ཡིས་གསུངས། །ངེས་དོན་མཐར་ཐུག་ཟབ་མོའི་གནས་གྱུར་



30
30
བཀའ་འཁོར་ལོ་ཐ་མའི་དགོངས་དོན།
ཀྱང་། །ངོ་བོ་མི་འགྱུར་དྲི་བཅས་དྲི་མེད་དུ། །གྱུར་བ་དྲི་བྲལ་འབྲས་བུ་
ཐོབ་པ་སྟེ། །ནམ་མཁའི་སྤྲིན་སངས་གྱུར་བ་དཔེ་ཡིས་གསུངས། །ཇི་
བཞིན་རྫོགས་པར་སྟོན་པའི་དཔེ་མེད་ཀྱང་། །ཕྱོགས་ཙམ་སྟོན་པའི་དཔེ་
ནི་མང་བོ་དང་། །རྒྱུ་མཚན་ཡང་དག་ཤིན་ཏུ་མང་བོ་ཡིས། །གཤིས་
ལུགས་འཁྲུལ་ལུགས་འཁྲུལ་སྤོང་འཁྲུལ་སངས་དང་། སྦྱང་གཞི་སྦྱང་བྱ་
སྦྱོང་བྱེད་སྦྱང་འབྲས་ཀྱིས། །གཞི་ལམ་འབྲས་བུ་འཁོར་བཅས་བསྡུས་པ་
དང་། །ལྟ་བསྒོམ་སྤྱོད་པ་རྣམ་དག་བསྡུས་པའི་དོན། །རྫོགས་ལྡན་ཆོས་
ལས་གསལ་བར་གསུངས་མོད་ཀྱང་། །གསུམ་ལྡན་མར་བཅད་དེ་འདྲའི་
རྣམ་བཞག་ཉམས། །གཤིས་ལུགས་ཇི་བཞིན་རྟོགས་པའི་ལྟ་བ་དང་། །
གནས་ལུགས་ཇི་བཞིན་མཐོང་བའི་བསྒོམ་པ་ནི། །ཕལ་ཆེར་ཉམས་ཀྱང་
ཕལ་ཆེར་བསགས་པ་ཡི། །སྐྱེས་མཆོག་རྣམས་ལ་ཉམས་མྱོང་བཟང་བོ་
དང་། །སྤྱོད་པ་བཟང་བོ་མངའ་བའང་མང་དུ་བྱོན། །དེ་རྣམས་ལ་ནི་
བདག་ཀྱང་ཐལ་མོ་སྦྱར། །སྦྱིན་དང་ཚུལ་ཁྲུམས་བཟོད་དང་བརྩོན་འགྲུས་
དང་། །བསམ་གཏན་ཤེས་རབ་ཐབས་སྟོབས་སྨོན་ལམ་སོགས། །དགེ་བ་
བསྒྲུབ་པ་ཇི་སྙེད་མཆིས་རྣམས་ལ། །བདག་ཀྱང་དགའ་བས་རྗེས་སུ་ཡི་
རང་ཞིང་། །དད་དང་གུས་པའི་གཙུག་གིས་ཕྱག་འཚལ་འདུད། །དཀོན་
མཆོག་གསུམ་ལ་དད་ཅིང་གུས་པ་དང་། །རྟེན་གསུམ་ལ་ཡང་དད་ཅིང་
གུས་པ་ཡིས། །ཞབས་ཐོག་བཀུར་སྟི་ཕུ་དུད་མཛད་རྣམས་ལ། །རང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
31
གཞན་སྦྱོར་བར་མཛད་པ་རྣམས་ལའང་དད། །སེམས་ཅན་ཐམས་ཅད་
དྲིན་ཅན་ཕ་མ་དང་། །སངས་རྒྱུས་སྙིང་བོ་ཅན་དུ་ངེས་རྟོགས་ནས། །
བྱམས་དང་སྙིང་རྗེས་བདག་གཞན་བརྗེ་བ་དང་། །ཀུན་ལ་སྟོན་པ་བཞིན་
དུ་གུས་རྣམས་ལ། །བསམ་པ་ཐག་པས་བདག་ནི་ཕྱག་འཚལ་ལོ། །སྣང་
གྲགས་འདི་ཀུན་གཤིས་ཀྱི་གནས་ལུགས་ལ། །རི་བོང་རྭ་བཞིན་གཏན་
ནས་མ་གྲུབ་ཀྱང་། །ཐ་སྙད་འཁྲུལ་ངོར་རྨི་ལམ་སྒྱུ་མ་བཞིན། །སྣང་སྟོང་
ཟུང་འཇུག་དབྱེར་མེད་རྟོགས་པ་དང་། །རྒྱུ་འབྲས་སླུ་བ་མེད་པར་རྟོགས་
པ་ཡིས། །ལས་ངན་སྤོང་ཞིང་ལས་བཟང་ལེགས་བསྒྲུབ་ནས། །འགྲོ་ཀུན་
བསྒྲལ་ཕྱིར་སྨོན་ལམ་མཆོག་བསྒྲུབ་པ། །དེ་རྣམས་ཀུན་གྱི་ཞབས་རྡུལ་སྤྱི་
བོར་ལེན། །ཀུན་རྫོབ་ཆོས་ཅན་རང་རང་ངོ་བོ་ཡིས། །སྟོང་པར་རྟོགས་
ནས་མེད་བཞིན་སྣང་བ་ཡི། །བརྟན་གཡོ་འདི་ཀུན་འཁྲུལ་སྣང་འབའ་
ཞིག་དུ། །ལེགས་པར་རྟོགས་ནས་ཞེན་ཆགས་མི་མཛད་པའི། །སྐྱེས་
མཆོག་རྣམས་ལ་གུས་པས་ཕྱག་འཚལ་ལོ། །བདག་འཛིན་ལས་བྱུང་ཉོན་
མོངས་རྣམ་རྟོག་ཀུན། །དགྲ་བཞིན་རྟོགས་ནས་རབ་ཏུ་འདུལ་མཛད་
ཅིང་། །ཞི་ཞིང་དུལ་བར་གནས་པ་རྣམས་ལའང་དད། །འདོད་ཆགས་
གཉེན་པོ་མི་སྡུག་པ་དང་ནི། །ཞེ་སྡང་གཉེན་པོར་བྱམས་པ་བསྒོམ་པ་
བང་། །གཏི་མུག་གཉེན་པོ་རྟེན་ཅིང་འབྲེལ་འབྱུང་དང་། །ང་རྒྱལ་
གཉེན་པོར་ཁམས་ཀྱི་རབ་དབྱེ་དང་། །རྣམ་རྟོག་གཉེན་པོར་དབུགས་ཀྱི་



32
བཀའ་འཁོར་ལོ་ཐ་མའི་དགོངས་དོན།
འབྱུང་འཇུག་སོགས། །སྤང་བྱ་སོ་སོའི་གཉེན་པོར་རབ་བསྒོམ་ནས། །
ཉོན་མོངས་རྣམ་རྟོག་དགྲ་ལས་རྣམ་རྒྱལ་བའི། །སྐྱེས་མཆོག་རྣམས་ལ་
གུས་པས་ཕྱག་འཚལ་ལོ། །རྣམ་ཤེས་གཞོན་པ་ལས་རླུང་འགྱུ་བ་
རྣམས། །དབུ་མར་ཡེ་ཤེས་རླུང་དུ་སྒྱུར་མཛད་པ། །རྣམ་པར་མི་རྟོག་
གཉིས་མེད་ཡེ་ཤེས་ཀྱི། །རྣལ་འབྱོར་སྤྱོད་པ་རྣམས་ལ་བདག་ཕྱག་
འཚལ། །ཕྱི་ནང་ཀུན་རྫོབ་གློ་བུར་དྲི་མ་ཡིས། །སྣང་བ་འཁྲུལ་སྣང་ཁོ་
ནར་ལེགས་རྟོགས་ནས། །འདི་ལས་གཞན་མཆོག་ཕ་རོལ་དོན་དམ་
གྱི༑ ༑སྣང་བ་མངོན་དུ་གྱུར་ལ་བདག་དང་ལགས། །ཕ་ཡུལ་ཉེ་འབྲེལ་
ནོར་རྫས་ལ་སོགས་པ། །ཆགས་སྡང་སྐྱེ་བའི་དངོས་ཀུན་རབ་སྤངས་
ནས། །ཕྱོགས་མེད་རེས་མེད་ཞེན་ཆགས་མེད་པའི་གནས། །ཆོས་སྤྱོད་
གང་འཕེལ་བསྟེན་པ་རྣམས་ལའང་དད། །ནོར་གྱི་སོ་ཚིས་འདུ་འགོད་
རབ་སྤངས་ནས། །སྒོ་གསུམ་དགེ་བའི་ཕྱོགས་སུ་རབ་བཀོལ་ཏེ། །འཁོར་
གསུམ་དག་པས་སྨོན་ལམ་མཆོག་བསྒྲུབས་ནས། །དགེ་བའི་ནོར་མང་སྤེལ་
བ་རྣམས་ལའང་དད། །འབད་རྩོལ་མེད་པར་ངང་གིས་བྱུང་བ་ཡི། །
ལོངས་སྤྱོད་གཡོ་བ་སྙིང་བོ་མེད་རྣམས་ཀྱང་། །ཡར་གྱི་ཞིང་དང་མར་གྱི་
ཞིང་དག་ལ། །ལེགས་པར་བཏང་ནས་སྙིང་བོ་ལེན་ལའང་དད། །རྫོགས་
ལྡན་ཆོས་མཆོག་ཁྱད་པར་འཕགས་རྣམས་ལ། །ཡི་གེར་འབྲི་སོགས་ཆོས་
སྤྱོད་རྣམ་པ་བཅུ། །ལེགས་པར་བསྒྲུབ་ཅིང་བསྒྲུབ་ཏུ་འཇུག་པ་དང། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
གཞན་དག་བསྐུལ་བར་མཛད་པར་རྣམས་ལའང་དད། །མཁན་སློབ་བླ་མ་
དགེ་བའི་བཤེས་རྣམས་དང་། །གྲོགས་མཆོད་ལ་སོགས་ཆོས་མཛད་ཐམས་
ཅད་ཀྱི། །སྐྱོན་ལ་མི་རྟོག་སྐྱོན་ལ་མི་བརྗོད་ཅིང་། །ཕྲག་དོག་མེད་པར་
དད་གུས་མཛད་ལའང་དད། །ཆོས་མེད་སྡིག་ཅན་ལམ་ངན་ཞུགས་རྣམས་
ལ། །ཕན་སེམས་ཆེན་པོས་ལེགས་པའི་གྲོས་འདེབས་ཤིང་། །ལམ་བཟང་
ཞུགས་ནས་དགེ་བ་སྒྲུབ་རྣམས་ལ། །དགའ་བས་རྗེས་སུ་ཡི་རང་མཛད་
ལའང་དད། །མཉམ་བཞག་ཟབ་མོ་ལ་བློའི་སྐབས་སུ་ནི། །ཆོས་ཀྱང་
སྤང་ན་ཆོས་མིན་ལྟ་ཅི་སྨོས། རྗེས་ཐོབ་ཤན་འབྱེད་སྐབས་སུ་ཡོད་མེད་
སོགས། །ལེགས་པར་ཕྱེ་ནས་སྟོན་མཛད་རྣམས་ལའང་དད། །ཞུ་བདེ་
འགྱུར་བཅས་གང་ཡིན་སྤང་བྱ་དང་། །ཞུ་བདེ་འགྱུར་མེད་གང་ཡིན་
བསྟེན་བྱ་དང་། །རང་བཞིན་འགྱུར་མེད་གང་ཡིན་ཐོབ་བྱར་ནི། །
ལེགས་རྟོགས་ལེགས་བསྒྲུབས་ལེགས་སྟོན་རྣམས་ལའང་དད། །མདོར་ན་
རྫོགས་ལྡན་ཆོས་དང་མཐུན་པ་ཡི། །གཞི་ལམ་འབྲས་བུའི་ལྟ་བསྒོམ་སྤྱོད་
པ་རྣམས། །ལེགས་རྟོགས་ལེགས་བསྒྲུབ་ལེགས་པར་སྟོན་མཛད་པ། །དེ་
དག་ཀུན་ལ་གུས་པས་ཕྱག་འཚལ་ལོ། །གསུམ་ལྡན་མར་བཅད་སྐྱོན་ཅན་
ལ་བརྟེན་ནས། །ཐམས་ཅད་རང་སྟོང་ཉིད་དུ་བཞེད་པ་དང་། །རང་
སྟོང་དོན་དམ་ཡིན་པར་བཞེད་པ་དང་། །དོན་དམ་རང་སྟོང་ཡིན་པར་
བཞེད་པ་དང། །རྣམ་རྟོག་ཆོས་སྐུ་ཡིན་པར་བཞེད་པ་དང་། །དུག་ལྔ་ཡེ་



34
བཀའ་འཁོར་ལོ་ཐ་མའི་དགོངས་དོན།
ཤེས་ཡིན་པར་བཞེད་པ་དང། །རྣམ་ཤེས་སངས་རྒྱས་ཡིན་པར་བཞེད་པ་
དང་། །ལས་སྣང་སངས་རྒྱས་ཡིན་པར་བཞེད་པ་དང་། །སངས་རྒྱས་
མིང་སྟོང་ཙམ་དུ་བཞེད་པ་དང་། །སངས་རྒྱས་གཏན་ནས་མེད་པར་
བཞེད་པ་དང་། །དོན་དམ་སངས་རྒྱས་མེད་པར་བཞེད་པ་དང་། །
བདེན་གཉིས་ངོ་བོ་གཅིག་ཏུ་བཞེད་པ་དང་། །འཁོར་འདས་ངོ་བོ་གཅིག་
ཏུ་བཞེད་པ་དང་། །སྤང་གཉེན་ངོ་བོ་གཅིག་ཏུ་བཞེད་པ་དང་། སྒྲུང་
བྱ་སྦྱང་གཞི་གཅིག་ཏུ་བཞེད་པ་དང་། ཀུན་འབྱུང་ལས་བྱུང་སྡུག་བསྔལ་
འཁོར་བ་འདི། །རྟོགས་ན་སངས་རྒྱས་མ་རྟོགས་འཁོར་བ་ཞེས། །བཞེད་
པ་རྣམས་ལ་བདག་ནི་མ་བོད་པས། །བྱ་གཏོང་བཞིན་དུ་ལེགས་པའི་སྐད་
འདིར་གཏོང་། །དེ་བཞིན་གཤེགས་པ་བྱོན་རུང་མ་བྱོན་རུང་། །ཡོངས་
གྲུབ་དགུ་ནི་རྟག་ཏུ་དེ་བཞིན་དུ། །འགྱུར་བ་མེད་པ་ཉིད་དུ་གནས་སོ་
ཞེས། །རྫོགས་ལྡན་ཆོས་ལས་གསུངས་པ་དགོངས་སུ་གསོལ། །ཉོན་
མོངས་རྣམ་རྟོག་རྣམ་ཤེས་ཚོགས་འདི་ཡང་། །རྟོགས་ན་ཆོས་སྐུ་མ་རྟོགས་
དྲི་མ་ཞེས། །བཞེད་པ་རྣམས་ལ་བདག་ནི་མི་ཐོད་པས། །རྫོགས་ལྡན་
ཆོས་དང་མཐུན་པར་བཟོད་ཅིག་ཅེས། །ཐལ་མོ་སྦྱར་ནས་སྐད་གཏོང་
གྲོས་འདེབས་སོ། །རྟོགས་ན་གསེར་ཡིན་མ་རྟོགས་ར་གན་ཡིན། །རྟོགས་
ན་རྟ་ཡིན་མ་རྟོགས་བ་ལང་ཡིན། །རྟོགས་ན་སྣང་བ་མ་རྟོགས་མུན་པ་
ཡིན། །རྟོགས་ན་སྨན་ཡིན་མ་རྟོགས་དུག་ཡིན་ཞེས། །འདོད་པ་རྣམས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
35
དང་ཁྱད་པར་ཅི་མཆིས་གཟིགས། །དེ་ལྟར་གསུངས་པའི་ལུང་རིགས་མན་
ངག་ཀྱང་། །རྣམ་དག་མཆིས་ནའང་བདག་ལ་བསྟན་དུ་གསོལ། །ཐམས་
ཅད་གཞི་མེད་རྩ་བྲལ་ཡིན་ནོ་ཞེས། །བཞེད་པ་རྣམས་ལའང་བདག་ནི་མ་
བོད་པས། །ཐལ་མོ་སྦྱར་ནས་སྐད་གཏོང་གྲོས་འདེབས་ཏེ། ཀུན་གཞི་
ཡེ་ཤེས་དེ་བཞིན་ཉིད་ཀྱི་དབྱིངས། །ཆོས་རྣམས་ཀུན་གྱི་གཞི་དང་གནས་
དང་རྟེན། །ཆ་མེད་ཀུན་འགྲོ་ཀུན་ཁྱབ་ཡིན་པར་ནི། །རྫོགས་ལྡན་ཆོས་
ལས་གསུངས་པའང་དགོངས་སུ་གསོལ། །ཤེས་བྱ་ཐམས་ཅད་དངོས་པོ་
དངོས་མེད་དུ། །ཁ་ཚོད་ཆོད་པར་བཞེད་པ་ཐམས་ཅད་དང་། །བེམ་
རིག་གང་ཡིན་དངོས་པོར་བཞེད་རྣམས་ལའང། །བདག་ནི་ཐལ་མོ་སྦྱར་
ནས་སྐད་གཏོང་སྟེ། །གཤིས་ལུགས་མཐར་ཐུག་ཕུང་བོ་གསུམ་པ་
དང་། །དབུས་མ་བར་མ་མ་ནིང་མཆོག་ཏུ་གསུངས། །འདུས་མ་བྱས་ཀྱི་
བདེ་བ་ཤེས་པ་དང་། །ཡེ་ཤེས་རིག་པ་ཕུང་བོ་ཁམས་ལ་སོགས། །གཟུགས་
ནས་མ་འདྲེས་ཆོས་ཀྱི་བར་དང་ནི། །རྟག་བརྟན་ཐེར་ཟུག་གཡུང་དྲུང་མི་
འགྱུར་བའི། །གཟུགས་ནས་རྣམ་མཁྱེན་པར་གྱི་ཆོས་ཀུན་དང་། །ཆོས་
ཉིད་འགྱུར་བ་མེད་པའི་ཡོངས་གྲུབ་ཀྱི། །གཟུགས་ནས་སངས་རྒྱས་ཆོས་
ཀྱི་བར་རྣམས་ཀྱང་། །ཤེས་བྱའི་མཐར་ཐུག་དོན་དམ་བདེན་པ་ཡིན། །
འདུས་མ་བྱས་ཡིན་འདུས་བྱས་དངོས་པོ་མིན། །དེ་ལྟར་གསུངས་པའི་
གཞུང་མཆོག་གཟིགས་སུ་གསོལ། །ཀུན་རྫོབ་འདི་ལས་གཞན་མཆོག་ཕ་



5
བཀའ་འཁོར་ལོ་ཐ་མའི་དགོངས་དོན།
རོལ་གྱི། །རོ་དང་ཁམས་ཀྱི་རྣམ་འགྱུར་སོ་དྲུག་དང་། །ཕུང་པོའི་རྣམ་
འགྱུར་སུམ་ཅུ་རྩ་དྲུག་དང་། །ཕུང་པོ་ཁམས་སོགས་སུམ་ཅུ་དྲུག་ལ་
སོགས། །ཤེས་བྱའི་མཐར་ཐུག་དེ་བཞིན་ཉིད་ཡིན་ཡང་། །དངོས་པོ་
དངོས་མེད་གང་ཡང་མ་ཡིན་པར། །གསུངས་པའི་གཞུང་མཆོག་རྣམས་
ཀྱང་གཟིགས་སུ་གསོལ། །བདེན་པ་ཡང་དག་མེད་པར་བཞེད་རྣམས་
ལའང་། །བདག་ནི་མ་བོད་སྐད་གཏོང་གྲོས་འདེབས་ཏེ། །མྱང་འདས་
ཆེན་པོ་བདེན་པར་གསུངས་པ་དང་། །འགོག་བདེན་བདེན་པའི་མཆོག་
ཏུ་གསུངས་པ་དང། །དེ་བཞིན་ཉིད་བདེན་གཞན་ནི་བརྫུན་པ་དང། །
བདེན་དོན་བཅུ་གཉིས་ལ་སོགས་གཤིས་ལུགས་ཀྱི། །བདེན་པ་མཐར་ཐུག་
རྫོགས་ལྡན་ཆོས་ལས་གསུངས། །དེ་དག་རྣམས་ཀྱང་ལེགས་པར་གཟིགས་
སུ་གསོལ། །རྟག་པར་རྟོག་ཚད་རྟག་ལྟའི་སྐྱོན་ཅན་དང་། །ཆད་པར་
རྟོག་ཚད་ཆད་ལྟའི་སྐྱོན་ཅན་དང་། །ཡོད་པར་རྟོག་ཚད་ཡོད་ལྟའི་སྐྱོན་
ཅན་དང་། །མེད་པར་རྟོག་ཚད་མེད་ལྟའི་སྐྱོན་ཅན་དུ། །བཞེད་པ་
རྣམས་ལའང་བདག་ནི་མ་ཕོད་པས། །ཐལ་མོ་སྦྱར་ནས་བྱ་གཏོང་གྲོས་
འདེབས་ཏེ། །རྟག་པར་རྟོགས་ལའང་སྐྱོན་དང་ཡོན་ཏན་གཉིས། །མི་
རྟག་རྟོགས་ལའང་སྐྱོན་དང་ཡོན་ཏན་གཉིས། །གཙང་བར་རྟོགས་ལའང་
སྐྱོན་དང་ཡོན་ཏན་གཉིས། །མི་གཙང་རྟོགས་ལའང་སྐྱོན་དང་ཡོན་ཏན་
གཉིས། །བདེ་བར་རྟོགས་ལའང་སྐྱོན་དང་ཡོན་ཏན་གཉིས། །སྡུག་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བསྔལ་རྟོགས་ལའང་སྐྱོན་དང་ཡོན་ཏན་གཉིས། །བདག་ཡོད་རྟོགས་
ལའང་སྐྱོན་དང་ཡོན་ཏན་གཉིས།།བདག་མེད་རྟོགས་ལའང་སྐྱོན་དང་ཡོན་
ཏན་གཉིས། །ཡོད་པར་རྟོགས་ལའང་སྐྱོན་དང་ཡོན་ཏན་གཉིས། །མེད་
པར་རྟོགས་ལའང་སྐྱོན་དང་ཡོན་ཏན་གཉིས། །ཆད་པར་རྟོགས་ལའང་
སྐྱོན་དང་ཡོན་ཏན་གཉིས། །རྫོགས་ལྡན་ཆོས་ལས་གསུངས་པས་གཟིགས་
སུ་གསོལ། །གཤིས་ལུགས་སངས་རྒྱས་མེད་པར་བཞེད་པ་དང་། །འདུས་
མ་བྱས་ཀྱི་སངས་རྒྱས་མི་བཞེད་ཅིང་། །རྟག་བརྟན་ཐེར་ཟུག་སངས་རྒྱས་
མི་བཞེད་པ། །དེ་རྣམས་ལ་ཡང་བདག་གིས་མ་བོད་པས། །ཐལ་མོ་སྦྱར་
ནས་གྲོས་འདེབས་ཞུ་བ་ཕུལ། །དོན་དམ་བདེན་པ་དབྱིངས་རིག་དབྱེར་
མེད་ནི། །དང་བོའི་སངས་རྒྱས་གཞི་ཡི་སངས་རྒྱས་ཏེ། །རྟག་བརྟན་
ཐེར་ཟུག་གཡུང་དྲུང་མཁའ་ཁྱབ་ཀྱི། །དེ་བཞིན་ཉིད་ལ་སངས་རྒྱས་བྱང་
ཆུབ་ཅེས། །རྫོགས་ལྡན་ལས་གསུངས་དེ་ཡང་གཟིགས་སུ་གསོལ། །གཤིས་
ལ་ཡེ་ཤེས་མེད་པར་འདོད་པ་དང་། །རང་བྱུང་ཡེ་ཤེས་རྟག་པར་མི་བཞེད་
པ། །དེ་རྣམས་ལ་ཡང་བདག་ནི་ཞུ་བ་འབུལ། །སྐད་ཅིག་གཅིག་དང་དུ་
མ་དང་བྲལ་བའི། །ཡེ་ཤེས་ལ་ནི་རྒྱལ་བ་མཆོག་རྣམས་ཀྱིས། །དེ་ཁོ་ན་
ཉིད་ཅེས་ནི་རྫོགས་ལྡན་གྱི། །ཆོས་ལས་གསུངས་པས་དེ་ཡང་གཟིགས་སུ་
གསོལ། །བདེ་གཤེགས་སྙིང་བོ་དྲང་དོན་ཡིན་ནོ་ཞེས། །བཞེད་པ་རྣམས་
མའང་བདག་ནི་མ་བོད་པས། །ཐལ་མོ་སྦྱར་ནས་སྐད་གཏོང་ཞུ་བ་
1



34
བཀའ་འཁོར་ལོ་ཐ་མའི་དགོངས་དོན།
འབུལ། །བདེ་གཤེགས་སྙིང་བོ་དེ་བཞིན་ཉིད་ཡིན་ཞིང་། །དེ་བཞིན་
ཉིད་ཀྱང་བདེ་གཤེགས་སྙིང་ཡིན་པས། །བདེ་གཤེགས་སྙིང་བོ་དྲང་དོན་
ཡིན་ན་ནི། །དེ་བཞིན་ཉིད་ཀྱང་དྲང་དོན་ཡིན་པར་འགྱུར། །དོན་དམ་
ཆོས་སྐུའང་དྲང་དོན་ཡིན་པར་འགྱུར། །ངོ་བོ་ཉིད་སྐུའང་དྲང་དོན་ཡིན་
པར་འགྱུར། །རང་བཞིན་རིགས་ཀྱང་དྲང་དོན་ཡིན་པར་འགྱུར། །ཤེར་
ཕྱིན་ཟབ་མོའང་དྲང་དོན་ཡིན་པར་འགྱུར། །དབུ་མ་ཆེན་པོའང་དྲང་
དོན་ཡིན་པར་འགྱུར། །མྱང་འདས་ཆེན་པོའང་དྲང་དོན་ཡིན་པར་
འགྱུར། །ཕྱག་རྒྱ་ཆེན་པོའང་དྲང་དོན་ཡིན་པར་འགྱུར། །འོད་གསལ་
ཆེན་པོའང་དྲང་དོན་ཡིན་པར་འགྱུར། །བདེ་དགྱེས་དུས་འཁོར་གསང་
འདུས་ལ་སོགས་པ། །གཤིས་ལུགས་ཟབ་མོའི་ལྷ་སྔགས་དཀྱིལ་འཁོར་
དང་། །རྒྱུད་དང་ཕྱག་རྒྱུ་མཐར་ཐུག་ཐམས་ཅད་ཀྱང་། །དྲང་དོན་ཡིན་
པར་ཧ་ཅང་ཐལ་བས་གནོད། །བདེ་གཤེགས་སྙིང་བོ་དྲང་དོན་ཡིན་པ་
ནི། །སྟོན་པའི་ལུང་རིགས་མཆིས་ན་བསྟན་དུ་གསོལ། །ངེས་དོན་ཡིན་
པར་སྟོན་པས་ལུང་རིགས་དང་། །མན་ངག་ཟབ་མོ་ཤིན་ཏུ་མང་བར་
མཆིས། །གལ་ཏེ་ལ་ལའི་ལོག་རྟོག་འདི་སྙམ་དུ། །བདེ་གཤེགས་སྙིང་བོ་
དྲང་དོན་མ་ཡིན་ཡང་། །དེ་ཡི་ཡོན་ཏན་ཐམས་ཅད་དྲང་དོན་ཡིན། །དེ་
ཕྱིར་ཡོན་ཏན་མང་བོ་ཚང་བ་ཡི། །བདེ་གཤེགས་སྙིང་བོ་དོན་ལ་མེད་ཅེ་
ན༑ །རྒྱལ་བའི་ཡུམ་ལས་ཡོངས་གྲུབ་རྣམ་དགུ་བོ། །རེ་རེའི་ཡོན་ཏན་ལ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
3
|
}
T，
་
ཡང་ཚད་མེད་ཅེས། །ལེགས་པར་གསུངས་ཤིང་སྙིང་བོའི་མདོ་བཅུ་
དང་། །ངེས་དོན་མདོ་བཅུ་ལ་སོགས་རྫོགས་ལྡན་གྱི། །ཆོས་གཞན་ལས་
ཀྱང་དོན་དམ་རྟོགས་པ་ཡི། །ཡོན་ཏན་བགྲང་ཡས་གསུངས་པས་གཟིགས་
སུ་གསོལ། །གལ་ཏེ་སངས་རྒྱས་རྟག་པ་མི་སྲིད་པས། །རྟག་པར་གསུངས་
བ་དྲང་དོན་ཡིན་ཞེ་ན། །ཁོ་ན་འདུས་མ་བྱས་སུ་གསུངས་པ་ཡང་། །དྲང་
དོན་ཡིན་ནམ་མིན་ཞེས་ཁྱེད་ལ་འདྲི། །འདུས་མ་བྱས་དང་རྟག་པ་ཁྱབ་
མཉམ་གཅིག །མི་རྟག་པ་དང་འདུས་བྱས་ཁྱབ་མཉམ་གཅིག །དེས་ན་
གཅིག་ཁེགས་གཉིས་ཀ་ཁེགས་འགྱུར་བས། །རྟག་པ་ཁེགས་ན་འདུས་མ་
བྱས་ཁེགས་ཕྱིར། །དོན་དམ་ཆོས་ཀྱི་དབྱིངས་ཀྱང་ཁེགས་འགྱུར་བས། །
ཨེ་མ་ཆོས་རྣམས་ཐམས་ཅད་ཁེགས་པར་འགྱུར། །ཁྱབ་བྱེད་ཁེགས་ན་
ཁྱབ་བྱ་ཁེགས་ཕྱིར་དང་། །རྟེན་ཁེགས་ན་ཡང་བརྟེན་པ་ཁེགས་ཕྱིར་
དང། །དོན་དམ་རྟེན་དང་ཀུན་རྫོབ་བརྟེན་པ་དང་། །ཆོས་ཉིད་བརྟེན་
དང་ཆོས་རྣམས་བརྟེན་པ་དང་། །དོན་དམ་ཁྱབ་བྱེད་ཀུན་རྫོབ་ཁྱབ་བྱ་
དང་། །དབུས་མཐའ་ལ་སོགས་རྟེན་དང་བརྟེན་པ་དང་། ཁྱབ་བྱེད་
ཁྱབ་བྱར་གནས་པ་ཤིན་དུ་མང་། །དེ་རྣམས་ཀུན་གྱིས་ཞིབ་ཏུ་དགོངས་
པར་ཞུ། །བདེ་གཤེགས་སྙིང་བོས་འགྲོ་ཀུན་ཡོངས་ལ་ཁྱབ། །ཅེས་སོགས་
ཁྱབ་བྱེད་ཁྱབ་བྱ་མང་བོ་དང་། །རྟེན་དང་བརྟེན་པ་མང་བོ་གསུངས་
རྣམས་ལ། །ཁྱབ་བྱེད་ཁེགས་ན་ཁྱབ་བྱ་ཁེགས་པ་དང་། །རྟེན་མེད་གྱུར་



བཀའ་འཁོར་ལོ་ཐ་མའི་དགོངས་དོན་
ན་བརྟེན་པ་མེད་པའང་དགོངས། །གལ་ཏེ་སངས་རྒྱུས་རྟག་པ་མི་སྲིད་
ན། །དེ་ཡི་ཤེས་བྱེད་ལུང་རིགས་བསྟན་དུ་གསོལ། །སྲིད་པ་ལ་ནི་ལུང་
རིགས་དཔག་ཡས་མཆིས། །རང་ངོ་ཤེས་པས་སངས་རྒྱས་ཐོབ་པའི་
ཕྱིར། །ཚོགས་གཉིས་གསོག་དང་སྒྲིབ་གཉིས་སྦྱང་མི་དགོས། །རང་ངོ་
ཤེས་པས་མ་སྤངས་གནས་དག་ཅེས། །བཞེད་པ་རྣམས་ལའང་བདག་ནི་
མ་བོད་པས། །ཐལ་མོ་སྦྱར་ནས་གྲོས་འདེབས་ཞུ་བ་འབུལ། །རང་རིག་
མེད་པའི་སེམས་ཅན་མི་སྲིད་ཅིང་། །རང་རིག་ཡོད་ན་རང་ངོ་ཤེས་པ་
ཡོད། །གལ་ཏེ་རང་གཞན་གང་ཡང་མི་རིག་ན། །རིག་པ་ཡིན་པར་
འགལ་ཏེ་འབྱུང་ཆེན་བཞིན། །དེ་ཕྱིར་སེམས་ཅན་ཀུན་ལ་སེམས་ཡོད་
ཅིང་། །སེམས་ཡོད་ཀུན་ལ་རང་རིག་ཡོད་པའི་ཕྱིར། །རང་ངོ་ཤེས་པ་
སྐྱེས་ཙམ་ཉིད་ན་ཡོད། །ཚུལ་འདི་ལུང་རིགས་མཁྱེན་པ་རྣམས་ལ་
གྲགས། །བླུན་པོ་ཐོས་ཆུང་མངོན་པའི་ང་རྒྱལ་ཅན། །ཆོས་ལ་དབང་ཟ་
གཟུ་ལུམས་རང་བཟོ་མཁན། །ཤིན་ཏུ་མང་ཡང་ཚུལ་འདི་རྟོགས་པ་
འམ། །ཐོས་དང་མཐོང་བ་ཙམ་ཡང་ཡོད་རེ་སྐན། །དེ་ཕྱིར་རང་ངོ་ཤེས་
པས་ཆོག་པ་ཡི། །ལྟ་ལོག་དེ་འདྲ་བདུད་ཀྱི་གསང་ཚིག་ཡིན། །དེ་ལྟར་
རྟོགས་དང་མ་རྟོགས་པ་ལས་ནི། །ཡང་དག་ལམ་དང་ལོག་པའི་ལམ་དུ་
འཇུག །དེ་ཕྱིར་རང་ངོ་ཤེས་པས་གྲོལ་ཞེས་པའི། །སྡིག་ལྟ་བདུད་ལས་
དེ་འདྲ་སྤོང་གྱུར་ཅིག །གལ་ཏེ་རང་ངོ་རང་གིས་ཤེས་པའི་དོན། །རང་
༤



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
སེམས་རྣམ་ཤེས་འདི་ནི་ཆོས་ཀྱི་སྐུ། །ཡིན་པར་རྟོགས་པ་ཉིད་ལ་བྱེད་ཅེ་
ན། །རྣམ་ཤེས་འདི་ནི་ཆོས་སྐུའི་མི་མཐུན་ཕྱོགས། །ཡིན་ཕྱིར་ཆོས་སྐུ་
གཏན་ནས་མ་ཡིན་ནོ། །གལ་ཏེ་ཡིན་ན་དུག་ཀྱང་བདུད་རྩི་འམ། །མུན་
ནག་སྡུག་པོའང་སྣང་བ་ཡིན་ནམ་ཅི། །ནག་ཕྱོགས་རྣམས་ཀྱང་དཀར་
ཕྱོགས་ཡིན་ནམ་ཅི། །སྡིག་པ་ཐམས་ཅད་དགེ་བ་ཡིན་ནམ་ཅི། །ངན་
འགྲོ་ཐམས་ཅད་བདེ་འགྲོ་ཡིན་ནམ་ཅི། །འདུས་བྱས་ཐམས་ཅད་རྟག་པ་
ཡིན་ནམ་ཅི། །འཁོར་བ་ཐམས་ཅད་བདེ་ཆེན་ཡིན་ནམ་ཅི། །རྣམ་ཤེས་
ཐམས་ཅད་ཡེ་ཤེས་ཡིན་ནམ་ཅི། །འཛག་བཅས་ཐམས་ཅད་འཛག་མེད་
ཡིན་ནམ་ཅི། །བཅོས་མ་ཐམས་ཅད་རང་བཞིན་ཡིན་ནམ་ཅི། །གློ་བུར་
ཐམས་ཅད་གཉུག་མ་ཡིན་ནམ་ཅི། །དྲི་མ་ཐམས་ཅད་སྙིང་བོ་ཡིན་ནམ་
ཅི། །ཀུན་རྫོབ་ཐམས་ཅད་དོན་དམ་ཡིན་ནམ་ཅི། །ཆོས་རྣམས་ཐམས་
ཅད་ཆོས་ཉིད་ཡིན་ནམ་ཅི། །ལས་གཟུགས་ཐམས་ཅད་འོད་གསལ་ཡིན་
ནམ་ཅི། །སྐྱོན་རྣམས་ཐམས་ཅད་ཡོན་ཏན་ཡིན་ནམ་ཅི། །བྱུར་ངན་
ཐམས་ཅད་དཔལ་ཆེན་ཡིན་ནམ་ཅི། །ཉེས་པ་ཐམས་ཅད་ལེགས་པ་ཡིན་
ནམ་ཅི། །དམའ་མོ་ཐམས་ཅད་མཐོན་པོ་ཡིན་ནམ་ཅི། །ངན་པ་ཐམས་
ཅད་བཟང་བོ་ཡིན་ནམ་ཅི། །རིང་བ་ཐམས་ཅད་ཉེ་བ་ཡིན་ནམ་ཅི། །
ཟག་བཅས་ཐམས་ཅད་ཟག་མེད་ཡིན་ནམ་ཅི། །ཐོགས་བཅས་ཐམས་ཅད་
ཐོགས་མེད་ཡིན་ནམ་ཅི། །གཟུགས་ཅན་ཐམས་ཅད་གཟུགས་མེད་ཡིན་
1



32
བཀའ་འཁོར་ལོ་ཐ་མའི་དགོངས་དོན།
ནམ་ཅི། །བསྟན་ཡོད་ཐམས་ཅད་བསྟན་མེད་ཡིན་ནམ་ཅི། །དྲང་དོན་
ཐམས་ཅད་ངེས་དོན་ཡིན་ནམ་ཅི། །ཆོས་ལོག་ཐམས་ཅད་ཆོས་མཆོག་ཡིན་
ནམ་ཅི། །ལམ་ལོག་ཐམས་ཅད་ལམ་མཆོག་ཡིན་ནམ་ཅི། །གཡང་ས་
ཐམས་ཅད་བདེ་བ་ཡིན་ནམ་ཅི། །ནག་པོ་ཐམས་ཅད་དཀར་བོ་ཡིན་ནམ་
ཅི། །གྲུ་བཞི་ཐམས་ཅད་ཟླུམ་པོ་ཡིན་ནམ་ཅི། །མདོག་དབྱིབས་གཞན་
རྣམས་ལ་ཡང་མཚུངས་པར་སྦྱར། །དེ་འདྲའི་ཤེས་བྱ་ཐམས་ཅད་ལ་ཡང་
སྦྱར། །གང་ཕྱིར་ཆོས་སྐུའི་མི་མཐུན་ཕྱོགས་ཡིན་ཡང་། །ཆོས་སྐུ་ཡིན་ན་
རིག་པ་མཚུངས་པའི་ཕྱིར། །འདུས་བྱས་འདུས་མ་བྱས་ཀྱི་ཆོས་ཀུན་
ལ། །ཚུལ་འདི་རིགས་པ་འདི་འདྲ་མཁས་པས་རིགས། །བླུན་པོ་རང་
བཟོ་མཁན་གྱི་སྤྱོད་ཡུལ་མིན། །གལ་ཏེ་རང་སེམས་རྣམ་ཤེས་ཚོགས་འདི་
དག །ཆོས་སྐུ་མིན་ན་སྟོང་ཉིད་མིན་པར་འགྱུར། །ཆོས་དབྱིངས་མིན་
ནའང་སྟོང་ཉིད་མིན་པར་འགྱུར། །ཆོས་ཉིད་མིན་ནའང་སྟོང་ཉིད་མིན་
པར་འགྱུར། །དེ་སྐད་སྨྲ་ན་བླུན་རྟགས་བསྟན་པ་ཡིན། །གང་ཕྱིར་སྟོང་
པ་ཉིད་དང་ཆོས་སྐུ་ལ། །མུ་གཉིས་ཡོད་ཀྱི་ཁྱབ་མཉམ་གཏན་མ་
ཡིན། །ཆོས་དབྱིངས་ལ་སོགས་ཡོངས་གྲུབ་ཐམས་ཅད་དང་། །སྟོང་པ་
ཉིད་ལ་མུ་གཉིས་ཡོད་པ་ཡི། །མན་ངག་ཟབ་མོས་དབེན་ཞིང་ལོག་བཤད་
ཀྱི། །དུག་ཆུས་རབ་ཏུ་མྱོས་པའི་བརླབ་བཅོལ་ལོ། །དེ་ཕྱིར་མུ་གཉིས་མུ་
གསུམ་མུ་བཞི་ཡིས། །ཆོས་ཀུན་གཏན་ལ་འབེབས་པའི་རྫོགས་ལྡན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
དང་། །རྣམ་པ་ཀུན་ཏུ་འབྲལ་བར་མ་གྱུར་ཅིག །གསུམ་ལྡན་མར་
བཅད་སྐྱོན་ཅན་རྣམས་ན་རེ། །སངས་རྒྱས་བྱང་ཆུབ་ཡེ་ཤེས་མིང་ཙམ་
ཡིན། །ཡོན་ཏན་མང་བོ་གསུངས་པའང་དྲང་དོན་ཡིན། །དེ་ཕྱིར་རྟེན་
གསུམ་བཞེངས་པ་དོན་མེད་དེ། །ཞོར་ལ་སེམས་ཅན་འཆི་ཞིང་བཞེངས་
བ་ཡི། །དགེ་བ་བས་ཀྱང་ཞིག་པའི་སྡིག་པ་ལྕི། །ས་ནི་སྡིག་མེད་མཆོད་
རྟེན་སྡིག་ཅན་ཡིན། །དེས་ན་དགེ་བ་རྗེས་ཅན་མ་བྱེད་པ། །མཆོད་པ་
ཐམས་ཅད་ཁ་ལ་རབ་ཕུལ་ནས། །དགེ་བ་ཐམས་ཅད་རྗེས་མེད་གྱིས་ཤིག་
ཅེས། །གསུང་རྣམས་ལའང་བདག་ནི་མ་ཐོད་པས། །ཐལ་མོ་སྦྱར་
ནས་གྲོས་འདེབས་ཞུ་བ་འབུལ། །དོན་དམ་སངས་རྒྱུས་དོན་དམ་བདེན་
པར་ཡོད། །དེ་ཡི་བྱིན་གྱིས་བརླབས་དང་དགེ་ཚོགས་ལས། །ལེགས་པར་
འཁྲུངས་པའི་ཀུན་རྫོབ་སངས་རྒྱས་ཀྱང་། ཀུན་རྫོབ་ཙམ་དུ་ཡོད་པར་
རྒྱལ་བས་གསུངས། །ཀུན་རྫོབ་སངས་རྒྱས་རང་སྟོང་ཡིན་མོད་ཀྱང་། །
ནོར་བུ་དཔག་བསམ་ཤིང་བཞིན་གཞན་ཕན་འབྱུང་། །དོན་དམ་ཆོས་སྐུ་
ཡོན་ཏན་དཔག་ཡས་པས། །རྒྱལ་སྲས་མཆོག་དང་དགྲ་བཅོམ་དཔག་
ཡས་ལ། །གཞན་དོན་མཛད་པར་རྫོགས་ལྡན་ཆོས་ལས་གསུངས། །དེ་
འདྲ་མ་ཐོས་མ་མཐོང་རང་བཟོ་མཁན། །གཟུ་ལུམས་མཁན་གྱིས་རྒྱལ་ལ་
སྐུར་བ་ལས། །དེ་ཡི་རྟེན་གསུམ་ལ་ཡང་སྐུར་བཏབ་ནས། །དགེ་བའི་སྒོ་
ཆེན་མང་བོ་རབ་ཏུ་བཀག །དེ་རྣམས་གྱིས་ཀྱང་རྫོགས་ལྡན་ཆོས་མཆོག་



ཟ་
བཀའ་འཁོར་ལོ་ཐ་མའི་དགོངས་དོན།
..
་
རྣམས། །མྱུར་དུ་མཐོང་ནས་ལྟ་ངན་རབ་སྤངས་ཏེ། །དགེ་བའི་སྒོ་ཆེན་
མང་དུ་འབྱེད་གྱུར་ཅིག །རྒྱལ་བ་སྐྱོན་མེད་ཡོན་ཏན་ཐམས་ཅད་
རྫོགས། །དེ་ཕྱིར་དེ་ལ་ཕན་གནོད་གང་བྱས་པའི།།འབྲས་བུ་གཞན་པས་
ལྷག་པར་ཆེ་བར་གསུངས། །དེ་ཕྱིར་ཆེད་དུ་རྟེན་གསུམ་བཤིག་ན་ནི། །
སྡིག་ཆེན་འགྱུར་གྱི་རང་བཞིན་ཞིག་པ་ནི། །སྡིག་ཆེན་ཡིན་པར་གསུངས་
པ་མ་མཐོང་ངོ་། །བདག་ནི་སྐྱེ་ཞིང་སྐྱེ་བ་ཐམས་ཅད་དུ། །བསྟན་པ་
གསལ་བར་བྱེད་གྱུར་ཅིག།བསྟན་པ་གསལ་བར་མ་ནུས་ནའང་། །བསྟན་
པའི་ཁུར་ཆེན་འཁུར་བར་ཤོག །ཁུར་ཆེན་ཁུར་བར་མ་ནུས་ནའང་
། །
བསྟན་པའི་སེམས་ཁྲེལ་བྱེད་པ་དང་། །བསྟན་པ་ཉམས་ཀྱི་དོགས་པ་
ཡི༑ །བྱ་ར་ཙམ་ཡང་བྱེད་པར་ཤོག །མཁའ་ཁྱབ་ཕ་མ་ཐམས་ཅད་
ཀྱི། །སྡུག་བསྔལ་ཐམས་ཅད་སེལ་བར་ཤོག །སྡུག་བསྔལ་སེལ་བར་མ་
ནུས་ནའང་། །སྡུག་གྲོགས་ཙམ་ཡང་བྱེད་པར་ཤོག །ངོ་བོ་ཉིད་གསུམ་
འདོད་དང་མི་འདོད་ལས། །སེམས་ཙམ་དབུ་མར་ལོག་བཤད་བྱེད་པ་
དང་། །ཀུན་གཞི་རྣམ་ཤེས་འདོད་དང་མི་འདོད་པས། །སེམས་ཙམ་
དབུ་མར་ལོག་བཤད་བྱེད་པ་དང་། །རྣམ་ཤེས་ཚོགས་བརྒྱད་འདོད་དང་
མི་འདོད་ལས། །སེམས་ཙམ་དབུ་མར་ལོག་བཤད་བྱེད་པ་དང་། །རིགས་
ཆད་འདོད་དང་མི་འདོད་པ་ལས་ཀྱང་། །སེམས་ཙམ་དབུ་མར་ལོག་
བཤད་བྱེད་ལ་སོགས། །རྫོགས་ལྡན་ཆོས་དང་འགལ་བའི་ལོག་བཤད་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
45
རྣམས། །བདག་གཞན་ཀུན་གྱིས་རྟག་ཏུ་སྤོང་གྱུར་ཅིག །བཀའ་བཅུ་བཞི་
བའི་དོན་བསྟན་རྩིས་ཆེན་པོ་ཞེས་བྱ་བ་ཕྱོགས་མེད་རི་མེད་ཀྱི་བསྟན་བཅོས་འདི་ནི་དབལ་ལྡན་བླ་མ་
དམ་པ་བསོད་ནམས་རྒྱལ་མཚན་དབལ་བཟང་བོས་གཟུང་བ་ལ་བརྟེན་ནས། བཙུན་པ་བཞི་ལྡན་གྱིས་
སྒྱུར་བ་རེ་ཞིག་རྫོགས་ག བསྟན་པ་དང་སེམས་ཅན་ཐམས་ཅད་ལ་ཕན་པར་གྱུར་ཅིག
མངྒ་ལཾ། བྷ་ཝ །
་



6
བཀའ་འཁོར་ལོ་ཐ་མའི་དགོངས་དོན།
༄༅༅། །བཀའ་བསྡུ་བཞི་བའི་བསྡུས་དོན་
འགྲེལ་བ་བཞུགས་སོ།།
༄༅། །ཨོཾ་བདེ་ལེགས་སུ་གྱུར་ཅིག ཡོད་པ་ལ་བསྐུར་བ་མི་འདེབས་ཤིང་མེད་པ་
ལ་སྒྲོ་མི་འདོག་པར་ཇི་ལྟར་གནས་པ་བཞིན་དུ་རྟོགས་ནས་སྟོན་པར་
མཛད་པ་གང་ཡིན་ཐམས་ཅད་ལ་ཕྱག་འཚལ་མཆོད་ཅིང་བསྟོད་དེ་སྐྱབས་
སུ་སོང་ནས་བཀའ་བསྡུ་བཞི་བ་བསྟན་རྩིས་ཆེན་པོ་རྩ་འགྲེལ་གྱི་བསྡུས་
དོན་འགྲེལ་བ་བརྗོད་པར་བྱའོ། །དེ་ལ་ཨོཾ་ཞེས་པ་ནས། ན་མ་ ཞེས་
པའི་བར་གྱིས་སྤྱིར་བླ་མ་དཀོན་མཆོག་ཐམས་ཅད་ལ་མཆོད་པར་བརྗོད་པ་
བསྟན་ཏོ། །དེ་ནས་དོན་དམ་ཞེས་པ་ནས། ཕྱག་འཚལ་ཞེས་པའི་བར་
གྱིས་མཐར་ཐུག་གི་སངས་རྒྱུས་རང་བྱུང་ཡེ་ཤེས་དེ་བཞིན་ཉིད་ལ་མཆོད་
པར་བརྗོད་པ་བསྟན་ཏོ། །དུས་བཞི་གཉིས་ཀྱི་རབ་དབྱེ་རབ་བཤད་བྱ་
ཞེས་པས་རྩོམ་པར་དམ་བཅའ་བ་བསྟན་ཏོ། །དུས་བཞི་ཆེན་པོ་ཞེས་པ་
ནས། བཟང་ངན་ཡིན་ཞེས་པའི་བར་གྱིས་དུས་བཞི་གཉིས་ཀྱི་ངོ་བོ་སྤྱིར་
བསྟན་ཏོ། །དང་བོའི་ ཞེས་པ་ནས། སོ་སོའི་ཚད་ཅེས་པའི་བར་གྱིས་དུས་
བཞི་གཉིས་ཀྱི་ལོ་གྲངས་བསྟན་ཏོ། །སྐྱོན་མེད་ཅེས་པ་ནས། ཆོས་སུ་
གསུངས་ཞེས་ པའི་བར་གྱིས་དུས་བཞི་ཆུང་བའི་ངོས་འཛིན་ཁྱད་པར་དུ་
བསྟན་ཏོ། །དེ་དང་དེ་ཡི་ཞེས་པ་ནས། གཙུག་གིས་བླང་ཞེས་པའི་བར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
གྱིས་རྫོགས་ལྡན་གྱི་ཆོས་གང་ཡིན་དཔང་དུ་རུང་བར་བསྟན་ཏོ། །གསུམ་
ལྡན་མར་བཅད་ཅེས་པ་ནས། །གནོད་པ་བཞིན་ཞེས་པའི་བར་གྱིས་གསུམ་
ལྡན་མར་བཅད་ཀྱི་གཞུང་ལ་སྐྱོན་ཞུགས་པས་དེ་ལས་བཤད་པ་ཐམས་ཅད་
བདེན་པའི་ངེས་པ་མེད་པར་བསྟན་ཏོ། །རྫོགས་ལྡན་ཆོས་ནི་ཞེས་པ་ནས།
ཉིད་དུ་གསུངས་ཞེས་པའི་བར་གྱིས་རྫོགས་ལྡན་གྱི་ཆོས་ལ་སྐྱོན་མེད་པས་
དེ་ལ་ལྟ་སྒོམ་སྤྱོད་པ་རྣམ་ དག་གསུངས་ཞེས་བསྟན་ཏོ། །གང་ཕྱིར་ཞེས་
པ་ནས་གསུངས་པའི་ཕྱིར་ཞེས་པའི་བར་གྱིས་བདེན་པ་གཉིས་ཀྱི་གནས་
ལུགས་རྒྱས་པར་བསྟན་ཏོ། །བདེན་གཉིས་ངོ་བོ་ཞེས་པ་ནས། ཚུལ་འདི་
ཉིད་ཅེས་པའི་བར་གྱིས་བདེན་གཉིས་ངོ་བོ་དེ་ཉིད་དང་གཞན་དུ་བརྗོད་
དུ་མེད་པའི་དགོས་པ་བསྟན་ཏོ། །གསུམ་ལྡན་མར་བཅད་ཅེས་པ་ནས་
འཁོར་འདས་དོན་དུ་འདོད་ཅེས་པའི་བར་གྱིས་ལྟ་ངན་ཅན་གྱི་འདོད་
ལུགས་བསྟན་ཏོ། །སྣང་ཚད་ཀུན་རྫོབ་ཅེས་པ་ནས། ཉེས་སྐྱོན་གཞན་
ཡང་དཔག་མེད་དོ་ཞེས་པའི་བར་གྱིས་སྣང་བ་གང་ཡིན་ཀུན་ རྫོབ་དང་
སྟོང་བ་གང་ཡིན་དོན་དམ་བདེན་པར་འདོད་པ་ལ་ཧ་ ཅང་ཐལ་ཆེས་པའི་
སྐྱོན་བསྟན་ཏོ། །བདེན་གཉིས་འཁོར་འདས་ངོ་བོ་གཅིག་ན་ནི་ཞེས་པ་
ནས།དེ་ལྟར་འདོད་ན་ཉེས་སྐྱོན་དཔག་མེད་དོ་ཞེས་པའི་བར་གྱིས་བདེན་
གཉིས་ངོ་བོ་གཅིག་ཏུ་འདོད་པ་དང་། འཁོར་འདས་ངོ་བོ་གཅིག་ཏུ་
འདོད་པ་ལ་ཧ་ཅང་ཐལ་ཆེས་པའི་སྐྱོན་བརྗོད་པའོ། །རྫོགས་ལྡན་ལུགས་



བཀའ་འཁོར་ལོ་ཐ་མའི་དགོངས་དོན།
ལ་ཉེས་སྐྱོན་དེ་རྣམས་མེད་ཅེས་ པས་རང་ལུགས་ལ་སྐྱོན་མེད་པར་བསྟན་
ཏོ། །ཤེས་བྱ་ཐམས་ཅད་ཅེས་པ་ནས། ལུགས་ཞེས་པའི་བར་གྱིས་སྐྱོན་
ཅན་གྱི་འདོད་ལུགས་བརྗོད་པའོ། །ཆོས་ཉིད་དབུ་མ་ཞེས་པ་ནས། རྐང་
བ་ལྔ་འགྲེལ་བ་དང་བཅས་པས་ལུང་རིགས་ཀྱིས་སུན་དབྱུང་བ་བསྟན་
ཏོ། །ཐམས་ཅད་བེམ་རིག་གཉིས་སུ་ཞེས་སོགས་རྐང་བ་གསུམ་འགྲེལ་བ་
དང་བཅས་པས་བེམ་རིག་གཉིས་སུ་ཤེས་བྱ་ཐམས་ཅད་འདུས་པར་རྫོགས་
ལྡན་གྱི་ལུང་རིགས་ཀྱིས་བསྒྲུབས་པར་བསྟན་ཏོ། །གསུམ་ལྡན་མར་བཅད་
ཅེས་པ་ནས། ཅེས་སོགས་རྣམ་པ་མང་བོས་དོན་དམ་ནི་ཤེས་པ་རིག་པ་ཡེ་
ཤེས་ཡིན་པར་སྟོན་ཞེས་པའི་བར་གྱིས་ཆོས་དབྱིངས་ཤེས་པ་ཡིན་པའི་སྒྲུབ་
བྱེད་བསྟན་ཏོ། །དེ་ཕྱིར་སྐད་ཅིག་ཅེས་སོགས་རྐང་བ་གསུམ་འགྲེལ་བ་
དང་བཅས་པས་ཆོས་དབྱིངས་ཡེ་ཤེས་ཡིན་ཡང་མི་རྟག་པར་མ་ཡིན་གྱི་
མཐར་ཐུག་པའི་དེ་ཁོ་ན་ཉིད་དུ་བསྟན་ཏོ། །གལ་ཏེ་དོན་དམ་རིག་པ་མ་
ཡིན་ན་ཞེས་པ་ནས། འགལ་བར་འགྱུར་ཞེས་པའི་བར་གྱིས་ཆོས་དབྱིངས་
རིག་པ་ཡིན་པ་ལ་ཧ་ཅང་ཐལ་བ་ལ་གནོད་བྱེད་དགོད་པའོ། །གལ་ཏེ་དོན་
དམ་ཞེས་པ་ནས། དེ་བཞིན་ནོ་ཞེས་པའི་བར་གྱིས་ཆོས་དབྱིངས་བདེ་
གཤེགས་སྙིང་བོ་རྟག་བརྟན་གྱི་ཤེས་པ་གྲུབ་པར་བསྟན་ཏོ། །གལ་ཏེ་དོན་
དམ་ཤེས་པ་མ་ཡིན་ན་ཞེས་སོགས་རྐང་བ་གསུམ་གྱིས་ཆོས་དབྱིངས་ཤེས་
པ་མིན་པར་འདོད་པ་ལ་གནོད་བྱེད་གནམ་ལྕགས་ལྟ་བུ་བསྟན་ཏོ། །གལ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ཏེ་དོན་དམ་ཤེས་པ་ཞེས་སོགས་རྐང་བ་གཉིས་ཀྱིས་ཤེས་པ་ཡིན་ན་མི་རྟག་
པ་ཡིན་པའི་རྩོད་པ་བཀོད་ནས་དེ་འདྲ་ཞེས་སོགས་ནས། ར་དུ་འཐོར་
པར་འགྱུར་ཞེས་པའི་བར་གྱིས་ཤེས་པ་གང་ཡིན་མི་རྟག་པར་འདོད་པ་ལྟ་
ངན་ཡིན་པ་དང་། འདུས་མ་བྱས་ཀྱི་ཤེས་པ་རྫོགས་ལྡན་ལས་གསུངས་
པའི་ཁུངས་མ་ཆོད་པ་དང་གསུང་རབ་ཀྱི་གནད་ཟབ་ཅིང་ཕུལ་དུ་བྱུང་བ་
རྣམས་ཀྱང་ཁུངས་མ་ཆོད་པར་བསྟན་ཏོ། །རྫོགས་ལྡན་ཞེས་པ་ནས།
གསུངས་པས་གནོད་ཅེས་པའི་བར་གྱིས་དཀྱིལ་འཁོར་དང་ལྷ་དང་སྔགས་
དང་རྒྱུད་དང་རིགས་དང་དཀོན་མཆོག་གང་ཡིན་ཐམས་ཅད་སྔར་མེད་
ཕྱིས་བྱུང་བའི་འདུས་བྱས་སུ་འདོད་པ་ལ་ལུང་རིགས་ཀྱིས་གནོད་བྱེད་
བསྟན་ཏོ། །གསུངས་པ་དེ་རྣམས་ཞེས་པ་ནས། གྱུར་ཅིག་ཅེས་བའི་བར་
གྱིས་མཐར་ཐུག་གི་སངས་རྒྱས་ལ་སོགས་རྟག་བརྟན་ཡིན་པ་དྲང་དོན་དུ་
འདོད་པ་ལ་སྒྲུབ་བྱེད་མེད་ཅིང་གནོད་བྱེད་ཡོད་པར་བསྟན་ཏོ། །གལ་ཏེ་
ཞེས་པ་ནས། ཤིན་ཏུ་མང་བར་ཡོད་ཅེས་པའི་བར་གྱིས་ཐམས་ཅད་ཀུན་
རྫོབ་ཏུ་ཡོད་ཀྱི་དོན་དམ་པར་ཅི་ཡང་མ་གྲུབ་པར་འདོད་པ་ལ་ཁྱབ་བྱེད་
ཁེགས་ན་ཁྱབ་བྱ་ཁེགས་པ་ལ་སོགས་པའི་དོན་དམ་མེད་ན་ཀུན་རྫོབ་ཀྱང་
མེད་པར་ཧ་ཅང་ཐལ་བའི་སྐྱོན་གྱིས་གནོད་པ་བསྟན་ཏོ། །དེ་ཕྱིར་འགྲོ་བ་
ཞེས་སོགས་རྐང་བ་གཉིས་ཀྱིས་སེམས་ཅན་ཐམས་ཅད་ལ་ཆོས་ཟབ་ཁྱད་
འཕགས་ཀྱི་བྱིན་རླབས་འཇུག་པར་སྨོན་པའོ། །ཤེས་བྱ་ལ་ནི་ཞེས་པ་ནས།



50
བཀའ་འཁོར་ལོ་ཐ་མའི་དགོངས་དོན།
ཡེ་ཤེས་ཡིན་ཞེས་པའི་བར་གྱིས་སྤྱིར་ཤེས་བྱ་ཙམ་གྱི་རྣམ་དབྱེ་དང་། ཁྱད་
པར་དུ་ཤེས་པ་དང་ཡེ་ཤེས་ཀྱི་རྣམ་དབྱེ་ལ་སོགས་རྫོགས་ལྡན་གྱི་ཆོས་
ལུགས་ཁྱད་འཕགས་རྣམས་བསྟན་ཏོ། །རྫོགས་ལྡན་ཆོས་ཞེས་པ་ནས།
དགོངས་པ་ཡིན་ཞེས་པའི་བར་གྱིས་ཆོས་དབྱིངས་ཤེར་ཕྱིན་ཟབ་མོར་
གསུངས་བའི་དགོངས་པ་བསྟན་ཏོ། །གསུམ་ལྡན་མར་བཅད་ཅེས་པ་ནས།
སླད་པའི་ལུགས་ཞེས་པའི་བར་གྱིས་ལྟ་ངན་ཅན་གྱི་འདོད་ལུགས་བརྗོད་དེ་
ལྟ་བའི་སྙིགས་མ་བདོ་བར་བསྟན་ཏོ། །རྫོགས་ལྡན་ཆོས་ཞེས་པ་ནས།
ལུགས་ལ་ཡོད་ཅེས་པའི་བར་གྱིས་རྫོགས་ལྡན་ལུགས་ཀྱི་རྣམ་བཞག་ལེགས་
པར་བསྟན་ཏོ། །གསུམ་ལྡན་མར་བཅད་ཅེས་པ་ནས། བདོ་བར་བྱས་
ཞེས་པའི་བར་གྱིས་སྐྱོན་ཅན་གྱི་འདོད་པ་བསྟན་ཏོ། །བདེ་གཤེགས་སྙིང་
བོ་ཞེས་པ་ནས། སྔར་སངས་རྒྱུས་ཀྱང་ཡིན་ཞེས་པའི་བར་གྱིས་ཀུན་
གཞིའི་ཡེ་ཤེས་དེ་མདོ་སྔགས་ཐམས་ཅད་ཀྱི་ངེས་དོན་མཐར་ཐུག་ཡིན་པར་
བསྟན་ཏོ། །གསུམ་ལྡན་ཞེས་པ་ནས། བདོ་བར་བྱས་ཞེས་པའི་བར་གྱིས་
དེ་ལྟར་མ་རྟོགས་པའི་སྐྱོན་བསྟན་ཏོ། །རྫོགས་ལྡན་ཆོས་ཞེས་པ་ནས། དེ
་དག་གཅིག་ཏུ་བསྲེ་བར་མ་གྱུར་ཅིག་ཅེས་པའི་བར་གྱིས་ཀུན་གཞིའི་རྣམ་
ཤེས་འདི་རྒྱུའི་རྒྱུད་དང་རང་བཞིན་འོད་གསལ་ལ་སོགས་མ་ཡིན་གྱི།
ཀུན་གཞི་ཡེ་ཤེས་ནི་རྒྱུའི་རྒྱུད་དང་རང་བཞིན་འོད་གསལ་ལ་སོགས་ཡིན་
པས། ཀུན་གཞི་གཉིས་པོ་ལེགས་པར་ཕྱེད་དགོས་པར་བསྟན་ཏོ། །གལ་



ཀུན་མཁྱེན་དང་རྗེ་བཙུན་གྱི་གསུང་ཐོནཁུ།
s
ཏེ་བསྲེས་ན་ཞེས་སོགས་རྐང་བ་གཉིས་ཀྱིས་དེ་གཉིས་གཅིག་ཏུ་བསྲེས་པའི་
ཉེས་དམིགས་ཆེན་པོ་དཔག་ཏུ་མེད་པ་བསྟན་ཏོ། །རྫོགས་ལྡན་ཞེས་པ་
ནས། ནམ་མཁའ་འདྲ་ཞེས་པའི་བར་གྱིས་སྦྱང་གཞི་ལ་སོགས་ཆོས་བཞི་
དཔེ་དང་བཅས་ཏེ་བསྟན་ཏོ། །དེ་ལྟར་གསུངས་ཀྱང་ཞེས་པ་ནས། མང་
བར་མཆིས་ཞེས་པའི་བར་གྱིས་སྦྱང་བྱ་དང་སྦྱང་གཞི་གཅིག་ཡིན་ན་ཧ་
ཅང་ཐལ་ཆེས་པའི་སྐྱོན་བསྟན་ཏོ། །ཡོངས་གྲུབ་ཅེས་པ་ནས་ལུགས་ཞེས་
པའི་བར་གྱིས་འགྱུར་མེད་ཡོངས་གྲུབ་དང་དབུ་མ་ཆེན་པོ་གཅིག་ཉིད་དུ་
བསྟན་ཏོ། །གསུམ་ལྡན་མར་བཅདསྐྱོན་ཅན། ཞེས་པ་ནས་ལུགས་ལ་
བྱུང་ཞེས་པའི་བར་གྱིས་རང་བཞིན་གསུམ་སེམས་ཙམ་བ་ཁོ་ནའི་ཆོས་སྐད་
ཡིན་པར་འདོད་པ་ལ་སྒྲུབ་བྱེད་མེད་ཅིང་གནོད་བྱེད་ཡོད་པར་བསྟན་
ཏོ། །དེ་ཕྱིར་དེ་འདྲའི་ཞེས་པ་ནས། རི་བོང་རྭ་དང་མཚུངས་ཞེས་པའི་
བར་གྱིས་གྲུབ་མཐའི་རྣམ་བཞག་ཚུལ་བཞིན་མ་ཤེས་པའི་རྒྱུ་མཚན་གྱིས་ངོ་
བོ་ཉིད་གསུམ་སྟོན་ཚད་སེམས་ཙམ་ཡིན་ཞེས་པ་དང་། དེ་སྟོན་པའི་གང་
ཟག་ཐམས་ཅད་སེམས་ཙམ་པ་ཡིན་ཞེས་པ་དང་། དོན་དམ་པར་ཅིར་
ཡང་གྲུབ་པ་མེད་པས་དབུ་མ་ཡང་ཅིར་ཡང་མ་གྲུབ་པ་ཞེས་པ་དང། དེ་
ལྟར་སྟོན་ཚད་དབུ་མ་ཆེན་པོ་ཡིན་ཞེས་པ་ཐམས་ཅད་ལྟ་ངན་དུ་བསྟན་
ཏོ། །གསུམ་ལྡན་མར་བཅད་ཅེས་པ་ནས། མི་འགལ་ལམ་ཞེས་པའི་བར་
གྱིས་རྟེན་མེད་ན་བརྟེན་པ་མེད་པ་ལ་སོགས་པས་དོན་དམ་མེད་ན་ཀུན་



52
བཀའ་འཁོར་ལོ་ཐ་མའི་དགོངས་དོན།
རྫོབ་ཀྱང་མེད་པར་ཧ་ཅང་ཐལ་ཆེས་པ་བསྟན་ཏོ། །དབུ་མ་བ་ལ་ནི་རང་
རྒྱུད་ཅེས་པ་ནས། མཁས་པ་ཆེན་པོར་འགྱུར་ཞེས་པའི་བར་གྱིས་ཐལ་
འགྱུར་དང་རང་རྒྱུད་གཉིས་ཀ་དབུ་མའི་དབྱེ་བར་འདོད་པ་བཀག་ནས།
དེ་བཞིན་ཉིད་སོགས་དོན་དམ་གྱི་ལྷ་སྔགས་ཐམས་ཅད་དབུ་མའི་དབྱེ་བ་
ཡིན་པར་ལུང་རིགས་ཀྱིས་སྒྲུབ་པར་བསྟན་ཏོ། །རང་རྒྱུད་ཐལ་འགྱུར་
ཞེས་པ་ནས། ཡིན་མོད་ཀྱང་ཞེས་པའི་བར་གྱིས་ཐལ་འགྱུར་དང་རང་
རྒྱུད་གཉིས་ཀ་ཡོད་པའི་ཕྱོགས་སུ་ལྷུང་བས་དབུ་མ་ལས་དབྱེ་བའི་ཡ་གྱལ་
ཡིན་པར་མི་རིགས་པ་དཔེ་དོན་དང་བཅས་ཏེ་བསྟན་ཏོ། །གསུམ་ལྡན་
ཞེས་པ་ནས། ལོ་ཞེས་པའི་བར་གྱིས་གཞན་གྱི་འདོད་ལུགས་ནོར་བ་
བརྗོད་པའོ། །དེ་ལྟར་ཡིན་ན་ཞེས་པ་ནས། གསུངས་ཕྱིར་རོ་ཞེས་པའི་
བར་གྱིས་དེ་ལྟར་འདོད་པ་དེ་སྡིག་ལྟ་ཆེན་པོ་ཡིན་པར་རྒྱུ་མཚན་དང་
བཅས་ཏེ་བསྟན་ཏོ། །མདོ་རྒྱུད་ཟབ་མོ་ཞེས་པ་ནས། གཞི་ལ་དགོངས་
ཞེས་པའི་བར་གྱིས་སྟོང་ཉིད་ཟབ་མོ་མཐར་ཐུག་དེ་མཐའ་ཐམས་ཅད་ཀྱིས་
སྟོང་བའི་གཞི་ཡིན་གྱི་མཐའ་དང་བྲལ་ཙམ་གྱི་རང་སྟོང་མེད་དགག་ནི་མ་
ཡིན་པར་བསྟན་ཏོ། །སྟོང་གཞི་ཞེས་པ་ནས། རྣམ་དག་རྒྱུད་སྡེ་རྣམས་
ཀྱང་དེ་བཞིན་ནོ་ཞེས་པའི་བར་གྱིས་སྟོང་གཞི་ཆོས་དབྱིངས་ཟབ་མོ་དེ་
ཀུན་རྫོབ་ཀྱི་ཆོས་འདི་ཐམས་ཅད་གཏན་ནས་མ་ཡིན་གྱི་གནས་ལུགས་བདེ་
བ་ཆེན་པོའི་ཡེ་ཤེས་གཞན་སྟོང་ཟབ་མོ་དོན་དམ་པའི་ལྷ་རྒྱུད་ལ་སོགས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
s
ཟབ་མོ་མཐར་ཐུག་ཐམས་ཅད་ཡིན་པས་དེ་ལྟར་སྟོན་པའི་བཀའ་བསྟན་
བཅོས་ཐམས་ཅད་ཀྱང་དབུ་མ་ཆེན་པོའི་གཞུང་དུ་བསྟན་ཏོ། །གསུམ་
ལྡན་ཞེས་པ་ནས། འགལ་བར་འགྱུར་ཞེས་པའི་བར་གྱིས་རྟེན་འབྲེལ་
དབུ་མར་འདོད་པ་དང་། དབུ་མ་རྟེན་འབྲེལ་དུ་འདོད་པ་ལའང་འདུས་
བྱས་ཐམས་ཅད་དབུ་མར་ཧ་ཅང་ཐལ་ཆེས་པའི་སྐྱོན་བརྗོད་པའོ། །དེ་
ཕྱིར་རྟེན་འབྲེལ་ཞེས་སོགས་རྐང་བ་གཉིས་ཀྱིས་རྟེན་འབྲེལ་ལའང་བདེན་
གཉིས་རྣམ་དབྱེ་ཤེས་དགོས་པར་བསྟན་ཏོ། །ཀུན་རྫོབ་ཅེས་སོགས་རྐང་
བ་གཉིས་ཀྱིས་ཀུན་རྫོབ་ཀྱི་རྟེན་འབྲེལ་རྟོགས་པ་ནི་དབུ་མའི་ལམ་ཡིན་གྱི་
རྟེན་འབྲེལ་དེ་དབུ་མ་ལ་སོགས་གཤིས་ལུགས་ཟབ་མོ་མཐར་ཐུག་ཐམས་
ཅད་མིན་པར་བསྟན་ཏོ། །དོན་དམ་རྟེན་འབྲེལ་ཞེས་སོགས་ནས། སྤྱོད་
ཡུལ་མིན་ཞེས་པའི་བར་གྱིས་དོན་དམ་རྟེན་འབྲེལ་དེ་ཀུན་རྫོབ་ཀྱི་རྟེན་
འབྲེལ་བཅུ་གཉིས་དང་། དུས་སྦྱོར་བཅུ་གཉིས་ཀྱི་ལས་རླུང་རྣམས་གདོད་
ནས་འགག་པའི་གཞི་བདེན་དོན་བཅུ་གཉིས་ལ་སོགས་ཡིན་པར་མདོ་རྒྱུད་
ཀུན་ལས་གསུངས་པར་བསྟན་ཏོ། །དེ་རྣམས་ཞེས་པ་ནས། ག་ལ་རུང་
ཞེས་པའི་བར་གྱིས་ཀུན་རྫོབ་ཐམས་ཅད་ཀྱིས་གདོད་ནས་སྟོང་ཞིང་དབེན་
ལ་དག་པའི་གཞི་དོན་དམ་དེ་བཞིན་ཉིད་འགྱུར་མེད་ཡོངས་གྲུབ་དེ་སེམས་
ཙམ་ལས་ཤིན་ཏུ་འདས་པས། དེ་ལྟར་སྟོན་ཞིང་འདོད་པ་རྣམས་ཀྱང་
སེམས་ཙམ་པ་ལས་ཤིན་ཏུ་འདས་པར་བསྟན་ཏོ། །ཆོས་འཁོར་གཉིས་



བཀའ་འཁོར་ལོ་ཐ་མའི་དགོངས་དོན།
པའི་ཞེས་པ་ནས། ཟབ་མོ་མཐར་ཐུག་ཐམས་ཅད་ཡིན་ཕྱིར་རོ་ཞེས་པའི་
བར་གྱིས་བཀའ་འཁོར་ལོ་བར་བའི་བརྗོད་བྱའི་གཙོ་བོའང་གཞན་སྟོང་
ཟབ་མོ་དེ་བཞིན་ཉིད་ཡིན་ཞིང་། དེ་ཡང་རང་སྟོང་ཆད་སྟོང་བེམ་སྟོང་
མེད་དགག་ཡོངས་གཅོད་དུ་ཅི་ཡང་མ་གྲུབ་ཙམ་པ་དེ་འདྲ་གཏན་ནས་མ་
ཡིན་གྱི། ཡོན་ཏན་དཔག་ཡས་ཚང་བ་རྣམ་ཀུན་མཆོག་ལྡན་གྱི་སྟོང་ཉིད་
དོན་དམ་པའི་ཨེ་ཝཾ་ཡེ་ཤེས་སྐུ་རང་བཞིན་འོད་གསལ་ཡུམ་ཆེན་མོ་རྡོ་རྗེ་
སེམས་དཔའ་རྡོ་རྗེ་འཆང་ཤེར་ཕྱིན་ཟབ་མོ་ལ་སོགས་པ་ཟབ་མོ་མཐར་
ཐུག་ཐམས་ཅད་ཡིན་པར་བསྟན་ཏོ། །དེ་ཕྱིར་རྒྱལ་ཡུམ་ཞེས་པ་ནས།
སྟོང་ཉིད་འདི་མིན་སྟོང་ཉིད་གཞན་མཆོག་ཡིན་ཞེས་པའི་བར་གྱིས་བཀའ་
འཁོར་ལོ་ཐ་མ་གཉིས་དང་རྒྱུད་སྡེ་བཞིའི་བརྗོད་བྱའི་གཙོ་བོ་སྟོང་ཉིད་
ཟབ་མོ་དེར་གཅིག་ཅིང་དེ་ཡང་རྣམ་ཤེས་དང་རང་སྟོང་ལ་སོགས་ཀུན་
རྫོབ་ཀྱི་ཆོས་གང་ཡང་ཡིན་མི་སྲིད་ཀྱི་རང་བྱུང་ཡེ་ཤེས་དོན་དམ་པའི་ཚད་
མ་ཕུང་བོ་ཁམས་སོགས་བདག་རིག་ གཞན་རིག་ཐམས་ཅད་པ་ཆ་མེད་
ཀུན་འགྲོ་འགྱུར་མེད་ཡོངས་གྲུབ་ལ་སོགས་ཟབ་མོ་མཐར་ཐུག་ཐམས་ཅད་
ཡིན་པར་བསྟན་ཏོ། །བྱང་ཆུབ་ཕྱོགས་ཞེས་པ་ནས། འགོག་བདེན་དེ་
ཞེས་པའི་བར་གྱིས་བྱང་ཆུབ་ཕྱོགས་ཆོས་ནས་མ་འདྲེས་བཅོ་བརྒྱད་ཀྱི་བར་
ལ་ཡང་བདེན་གཉིས་རྣམ་དབྱེ་བྱས་ནས་དོན་དམ་གྱི་བྱང་ཆུབ་ཕྱོགས་ལ་
སོགས་པ་ཐམས་ཅད་ཀུན་རྫོབ་གཏན་ནས་མིན་གྱི་འགོག་བདེན་ཟབ་མོ་
:ར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
s
ཡིན་པར་བསྟན་ཏོ། །རྒྱུ་རྐྱེན་མེད་ཅིང་ཞེས་སོགས་རྐང་བ་གསུམ་གྱིས་
ཆོས་དབྱིངས་དང་ནམ་མཁའ་དཔེ་ཅན་དང་དཔེར་གསུངས་པའི་
དགོངས་པ་བསྟན་ཏོ། །རང་གིས་མི་སྟོང་ཞེས་སོགས་རྐང་བ་གཉིས་ཀྱིས་
ཆོས་དབྱིངས་སྟོང་ཉིད་ཡིན་པའི་སྟོང་ཚུལ་གྱིས་དཔེ་དོན་གྱི་དགོངས་པ་
བསྟན་ཏོ། །རྟོག་ལ་མི་སྣང་ཞེས་སོགས་རྐང་བ་གཉིས་ཀྱིས་ལ་ལར་མི་སྣང་
བ་དང་། ལ་ལར་སྣང་བར་དཔེ་དོན་སྦྱར་ཏེ་གསུངས་པའི་དགོངས་པ་
བསྟན་ཏོ། །རང་བཞིན་བདེ་ཞེས་སོགས་རྐང་བ་གཉིས་ཀྱིས་ཆོས་དབྱིངས་
བདེ་བ་ཆེན་པོར་དཔེ་དོན་སྦྱར་ཏེ་གསུངས་པའི་དགོངས་པ་བསྟན་ཏོ། །
བདེན་གཉིས་རྒྱ་མཉམ་ཞེས་སོགས་རྐང་བ་བཞིས་དར་ཡུག་ཆེན་པོའི་
དཔེས་མཚོན་པའི་དགོངས་པ་བསྟན་ཏོ། །ཀུན་ཏུ་ཁྱབ་ཅིང་ཞེས་སོགས་
རྐང་བ་བཞིས་ལིང་ཏོག་ལ་སོགས་པའི་སྐྱོན་ཀྱིས་མིག་གིས་མི་མཐོང་བ་
དང་། ཁྲོན་པ་རྐོ་བ་ལ་སོགས་པའི་མཚོན་པའི་དགོངས་པ་བསྟན་ཏོ། །
གཟུགས་ཞེས་སོགས་རྐང་བ་ལྔས་ཆོས་དབྱིངས་དཔེ་ལས་འདས་པར་
གསུངས་པའི་དགོངས་པ་བསྟན་ཏོ། །ཀུན་ལ་ཡོད་ཀྱང་ཞེས་སོགས་རྐང་
བ་གསུམ་གྱིས་བུམ་ནང་མར་མེ་དང་དབུལ་བོའི་གཏེར་ཆེན་སོགས་ཀྱིས་
མཚོན་པའི་དགོངས་པ་བསྟན་ཏོ། །དྲི་མ་སངས་ན་ཞེས་སོགས་རྐང་བ་
གཉིས་ཀྱིས་ཆུ་ཁམས་གསེར་དང་ནམ་མཁའ་ལ་སོགས་ཀྱིས་མཚོན་པའི་
དགོངས་པ་བསྟན་ཏོ། །དྲི་མ་ཟད་ཅེས་སོགས་རྐང་བ་གཉིས་ཀྱིས་ནམ་
-
1



བཀའ་འཁོར་ལོ་ཐ་མའི་དགོངས་དོན།
མཁའ་མི་ཟད་པ་ལ་སོགས་པའི་དཔེས་མཚོན་པའི་དགོངས་པ་བསྟན་
ཏོ། །མཐར་ཐུག་ཅེས་སོགས་རྐང་བ་བཞིས་སྤྲིན་ཡོད་མེད་ཀྱི་ནམ་མཁའ་
ཡང་ནམ་མཁར་གཅིག་པས་མཚོན་པའི་དགོངས་པ་བསྟན་ཏོ། །ངེས་
དོན་མཐར་ཐུག་ཅེས་སོགས་རྐང་བ་བཞིས་གྲིན་ཡོད་ཀྱི་ནམ་མཁའ་སྤྲིན་
སངས་སུ་གྱུར་བའི་དཔེས་མཚོན་པའི་དགོངས་པ་བསྟན་ཏོ། །ཇི་བཞིན་
རྫོགས་པ་ཞེས་སོགས་རྐང་བ་གཉིས་ཀྱིས་དཔེ་མེད་པ་དང་དཔེ་དང་བཅས་
པར་གསུངས་པའི་དགོངས་པ་བསྡུས་ཏེ་བསྟན་ཏོ། །རྒྱུ་མཚན་ཡང་དག་
ཅེས་པ་ནས། རྣམ་བཞག་ཉམས་ཞེས་སོགས་ཀྱི་བར་གྱིས་གཤིས་ལུགས་
འཁྲུལ་ལུགས་སྤང་གཉེན་ལ་སོགས་མ་འདྲེས་པར་གསུང་རབ་རྣམ་དག་
རྣམས་ནས་བསྟན་ཀྱང་གསུམ་ལྡན་མར་བཅད་བློ་སྐྱོན་ཅན་རྣམས་ཀྱིས་
རང་གི་བློ་སྐྱོན་དོན་ལ་སྦྱར་ནས་ལྟ་སྒོམ་རྣམ་དག་ཉམས་པར་བྱས་ཞེས་
བསྟན་ཏོ། །གཤིས་ལུགས་ཇི་བཞིན་ཞེས་སོགས་རྐང་བ་གཉིས་ཀྱིས་ལྟ་
སྒོམ་རྣམ་དག་བསྟན་ཏོ། །ཕལ་ཆེར་ཞེས་པ་ནས། དེ་དག་ཀུན་ལ་གུས་
པས་ཕྱག་འཚལ་ལོ་ཞེས་པའི་བར་གྱིས་ངེས་དོན་ཟབ་མོའི་ལྟ་སྒོམ་མེད་
ཅིང་གཙོ་བོར་མི་སྐྱོང་ཡང་ཚུལ་ཁྲིམས་སྲུང་བ་ལ་སོགས་པ་སྤྱོད་པ་རྣམ་
དག་མངའ་བའི་ཆ་དེ་ལ་རྗེས་སུ་ཡི་རང་ཞིང་ལྟ་སྒོམ་སྤྱོད་པ་ཐམས་ཅད་
ཕྱིན་ཅི་མ་ལོག་པར་མཛད་པ་ཐམས་ཅད་ལ་ཡང་དད་ཅིང་གུས་པས་རྗེས་
སུ་ཡི་རང་བར་བསྟནཏོ། །གསུམ་ལྡན་མར་བཅད་ཅེས་པ་ནས། ལེགས་



ཀུན་ནན་དང་རྗེ་བཙུན་གྱི་གཞུང་ཐོར་བུ་
37
པའི་སྐབས་འདིར་གཏོང་ཞེས་པའི་བར་གྱིས་ལྟ་སྒོམ་ལོག་པར་ཞུགས་པ་
རྣམས་ལ་བྱང་ཆུབ་སེམས་ཀྱིས་ཀུན་ནས་བསླང་ཏེ། ལྟ་སྒོམ་ལོག་པ་དེ་
དག་སྤོངས་ཤིག་ཅེས་མ་བོད་པའི་གྲོས་འདེབས་པ་བསྟན་ཏོ། །དེ་བཞིན་
གཤེགས་ཞེས་པ་ནས། དགོངས་སུ་གསོལ་ཞེས་པའི་བར་གྱིས་འགྱུར་མེད་
ཡོངས་གྲུབ་དགུ་དང་བཅུ་གཉིས་ལ་སོགས་པ་རྟག་ཏུ་དེ་བཞིན་ཉིད་དུ་
གནས་པ་ངེས་དོན་དུ་གསུངས་པས་དོན་དམ་ཅང་མེད་དུ་མ་སྨྲ་ཤིག་ཅེས་
བསྟན་ཏོ། །ཉོན་མོངས་རྣམ་རྟོག་ཅེས་པ་ནས། བསྟན་དུ་གསོལ་ཞེས་
པའི་བར་གྱིས་ཁྱད་པར་དུ་ཉོན་མོངས་འདི་ཉིད་མཐར་ཐུག་གི་ཡེ་ཤེས་སུ་
སྟོན་པའི་ལུང་རིགས་རྣམ་དག་མེད་པས་ཉོན་མོངས་རྣམ་རྟོག་འདི་ཡེ་ཤེས་
སུ་འདོད་པའི་ལྟ་ལོག་སྤང་བར་གདམས་པར་བསྟན་ཏོ། །ཐམས་ཅད་གཞི་
མེད་ཅེས་པ་ནས། དགོངས་སུ་གསོལ་ཞེས་པའི་བར་གྱིས་ཆོས་ཐམས་
ཅད་ཀྱི་གནས་དང་རྟེན་དང་གཞི་ཆོས་དབྱིངས་སུ་ངེས་དོན་གྱི་ལུང་རྣམ་
དག་ལས་གསུངས་པས་ཐམས་ཅད་གཞི་མེད་རྩ་བྲལ་དུ་མ་སྨྲ་ཤིག་ཅེས་
བསྟན་ཏོ། །ཤེས་བྱ་ཐམས་ཅད་ཅེས་པ་ནས། གསུངས་པའི་གཞུང་
མཆོག་རྣམས་ཀྱང་གཟིགས་སུ་གསོལ་ཞེས་པའི་བར་གྱིས་དོན་དམ་མཐར་
ཐུག་གང་ཡིན་ཐམས་ཅད་དངོས་པོ་དངོས་མེད་གང་ཡང་མ་ཡིན་པའི་ཕུང་
སུམ་ཡིན་པས་ཤེས་བྱ་ཐམས་ཅད་དངོས་པོ་དངོས་མེད་དུ་ཁ་ཚོན་མ་ཆོད་
པར་བསྟན་ཏོ། །བདེན་པ་ཡང་དག་ཅེས་པ་ནས། གཟིགས་སུ་གསོལ་



s
བཀའ་འཁོར་ལོ་ཐ་མའི་དགོངས་དོན།
ཞེས་པའི་བར་གྱིས་ཆོས་ཅན་ཐམས་ཅད་མི་བདེན་ཡང་ཆོས་ཉིད་དེ་བཞིན་
ཉིད་བདེན་པའི་མཆོག་ཏུ་ངེས་དོན་གྱི་གསུང་རབ་དུ་མ་ལས་གསུངས་པས་
བདེན་པ་ཡེ་མེད་དུ་མ་ཟླ་ཤིག་ཅེས་བསྟན་ཏོ། །རྟག་པར་རྟོགས་ཞེས་པ་
ནས། གྲོས་འདེབས་ཏེ་ཞེས་པའི་བར་གྱིས་རྟག་ཆད་ཀྱི་ལྟ་བ་མ་ ཡིན་པ་
ལ་རྟག་ཆད་ཀྱི་ལྟ་བར་འདོད་པ་རྣམས་ལ་ཕན་སེམས་ཀྱིས་བསླང་ནས་དེ་
སྐད་ཆ་སྨྲ་ཤིག་ཅེས་བསྟན་ཏོ། །རྟག་པར་རྟོགས་ལ་སྐྱོན་དང་ཡོན་ཏན་
གཉིས་ཞེས་པ་ནས། གཟིགས་སུ་གསོལ་ཞེས་པའི་བར་གྱིས་རྟག་པ་ལ་
སོགས་ལ་རྟག་པ་ལ་རྟག་པ་ལ་སོགས་སུ་རྟོགས་པ་ལ་སྐྱོན་མེད་ལ། དོན་ལ་
ཆད་པ་ལ་སོགས་ལ་དོན་ལ་ཆད་པ་ལ་སོགས་སུ་རྟོགས་པ་ལའང་སྐྱོན་མེད་
ཀྱི་དེ་དང་དེ་ལ་སོགས་པ་ལས་བཟློག་སྟེ་རྟོགས་པ་ལ་སྐྱོན་ཡོད་དོ་ཞེས་
བསྟན་ཏོ། །གཤིས་ལ་ཞེས་པ་ནས། གཟིགས་སུ་གསོལ་ཞེས་པའི་བར་
གྱིས་དོན་དམ་པར་སངས་རྒྱས་གྲུབ་སྟེ་དང་བོའི་སངས་རྒྱས་གྲུབ་པའི་ཕྱིར།
དེ་བས་ན་དོན་དམ་པར་སངས་རྒྱས་མེད་པར་མ་ཟླ་ཤིག་ཅེས་བསྟན་ཏོ། །
གཤིས་ལ་ཡེ་ཤེས་ཞེས་པ་ནས། གཟིགས་སུ་གསོལ་ཞེས་པའི་བར་གྱིས་
སྐད་ཅིག་དང་བྲལ་བའི་ཡེ་ཤེས་རྟག་བརྟན་ངེས་དོན་གྱི་གསུང་རབ་དུ་མ་
ལས་གསུངས་པས་དོན་ལ་ཡེ་ཤེས་མེད་པར་མ་སྨྲ་ཤིག་ཅེས་བསྟན་ཏོ། །
བདེ་གཤེགས་ཞེས་པ་ནས། ཧ་ཅང་ཐལ་ཆེས་པའི་སྐྱོན་བསྟན་ཏོ། །བདེ་
གཤེགས་སྙིང་བོ་དྲང་དོན་ཞེས་སོགས་རྐང་བ་གཉིས་ཀྱིས་བདེ་གཤེགས་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
སྙིང་བོ་དྲང་དོན་ཡིན་པའི་སྒྲུབ་བྱེད་རྣམ་དག་མེད་ཅེས་བསྟན་ཏོ། །ངེས་
དོན་ཞེས་སོགས་རྐང་བ་གཉིས་ཀྱིས་དེ་ངེས་དེན་ ཡིན་པར་ལ་ལུང་རིགས་
རྣམ་དག་གིས་གྲུབ་པས་ངེས་དོན་ཡིན་པ་ལ་གནོད་བྱེད་མེད་པར་བསྟན་
ཏོ། །གལ་ཏེ་ལ་ལའི་ཞེས་པ་ནས། ཡོན་ཏན་བགྲང་ཡས་གསུངས་པ་
གཟིགས་སུ་གསོལ་ཞེས་པའི་བར་གྱིས་བདེ་གཤེགས་སྙིང་བོ་ཡོན་ཏན་
དཔག་མེད་ཅན་དུ་ངེས་དོན་གྱི་གསུང་རབ་ལས་གསུངས་པས་བདེ་
གཤེགས་སྙིང་བོ་ངེས་དོན་ཡིན་ཡང་དེའི་ཡོན་ཏན་དྲང་དོན་ཡིན་ཞེས་པ་
ལ་སྒྲུབ་བྱེད་མེད་ལ་གནོད་བྱེད་ཡོད་པའི་སྒོ་ནས་དགག་པ་བསྟན་ཏོ། །
གལ་ཏེ་སངས་རྒྱུས་རྟག་ཅེས་པ་ ནས། སྲིད་པ་ལ་ནི་ལུང་རིགས་དཔག་
ཡས་མཆིས་ཞེས་པའི་བར་གྱིས་སངས་རྒྱས་རྟག་པ་མི་སྲིད་ན་འདུས་མ་
བྱས་ཀྱི་སངས་རྒྱས་ཀྱང་མེད་པར་མཚུངས་ཤིང་ཀུན་རྫོབ་ཀྱི་སངས་རྒྱས་
ཡོད་པའི་ཕྱིར་དོན་དམ་པའི་སངས་རྒྱས་ཀྱང་ཡོད་ལ། དོན་དམ་གྱི་
སངས་རྒྱུས་མེད་པར་སྟོན་པའི་ལུང་རིགས་རྣམ་དག་མེད་ཅེས་བསྟན་ཏོ། །
རང་ངོ་ཤེས་པས་ཞེས་པ་ནས། སྤོང་གྱུར་ཅིག་ཅེས་པའི་བར་གྱིས་ཚོགས་
གཉིས་མ་བསགས་ཀྱང་རང་ངོ་ཤེས་པ་ཙམ་གྱིས་སངས་རྒྱས་ཐོབ་ཅེས་
འདོད་པ་ལ། ཤེས་པ་ཐམས་ཅད་ཀྱིས་རང་ངོ་ཤེས་པའི་ཕྱིར། སེམས་ཅན་
ཐམས་ཅད་སངས་རྒྱས་འཐོབ་ཟིན་པར་འགྱུར་ཞེས་པའི་གནོད་བྱེད་
བསྟན་ཏོ། །གལ་ཏེ་རང་ངོ་ཤེས་པ་ནས། བླུན་པོ་རང་བཟོ་མཁན་གྱི་



བཀའ་འཁོར་ལོ་ཐ་མའི་དགོངས་དོན།
སྤྱོད་ཡུལ་མིན་ཞེས་པའི་བར་གྱིས་རང་སེམས་རྣམ་ཤེས་འདི་ཆོས་སྐུར་
རྟོགས་པས་སངས་རྒྱས་ཐོབ་པར་འདོད་པ་ལ་སྣང་བ་ཐམས་ཅད་མུན་པར་
ཐལ་བ་ལ་སོགས་ཧ་ཅང་ཐལ་ཆེས་པའི་སྐྱོན་དུ་མ་བསྟན་ཏོ། །གལ་ཏེ་རང་
སེམས་ཞེས་པ་ནས། རྣམ་པ་ཀུན་ཏུ་འབྲལ་བར་མ་གྱུར་ཅིག་ཅེས་པའི་
བར་གྱིས་ཆོས་སྐུ་དང་སྟོང་བ་ཉིད་ཐ་དད་གཏན་མེད་ཀྱི་གཅིག་མ་ཡིན་ཏེ་
སྟོང་ཉིད་ཡིན་ལ་ཆོས་སྐུ་མ་ཡིན་པ་མཐའ་ཡས་པ་ཡོད་པའི་ཕྱིར་ཞེས་ཆོས་
ཉིད་སྟོང་ཉིད་ཀྱི་རྣམ་དབྱེ་ལེགས་པར་བསྟན་ཏོ། །གསུམ་ལྡན་མར་
བཅད་ཅེས་པ་ནས། ཞུ་བ་འབུལ་ཞེས་པའི་བར་གྱིས་ཐམས་ཅད་རང་
སྟོང་ཡིན་པས་རྟེན་གསུམ་བཞེངས་པ་ལ་སོགས་དགེ་བ་རྗེས་ཅན་མ་བྱེད་
པར་ཚོགས་འཁོར་ལ་སོགས་དགེ་བ་རྗེས་མེད་ཀྱིས་ཟེར་བའི་འདོད་པ་
བརྗོད་དེ་ཕན་སེམས་ཀྱིས་དེ་སྐད་མ་སྨྲ་ཤིག་ཅེས་གྲོས་འདེབས་པ་བསྟན་
ཏོ། །དོན་དམ་སངས་རྒྱས་ཞེས་པ་ནས། མང་དུ་འབྱེད་གྱུར་ཅིག་ཅེས་
པའི་བར་གྱིས་བདེན་པ་གཉིས་ཀྱིས་བསྡུས་པའི་དཀོན་མཆོག་ཐམས་ཅད་
ལ་བྱིན་རླབས་ནུས་མཐུ་དཔག་ཡས་མངའ་བས་དེའི་རྟེན་གསུམ་བཞེངས་
པ་ལ་བསོད་ནམས་དཔག་མེད་འབྱུང་བར་ལུང་རིགས་ཀྱིས་གྲུབ་པར་
བསྟན་ཏོ། །རྒྱལ་བ་སྐྱོན་མེད་ཅེས་པ་ནས། སྡིག་ཆེན་ཡིན་པར་གསུངས་
པ་མ་མཐོང་ངོ་ཞེས་པའི་བར་གྱིས་དོན་གཉིས་མཐར་ ཕྱིན་པའི་ཕྱིར་
སངས་རྒྱས་ཀྱི་རྟེན་གསུམ་བཞེངས་པས་བསོད་ནམས་ཆེན་པོ་འཐོབ་ཅིང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བi
ཆེད་དུ་གཏད་ནས་བཤིག་ན་སྡིག་ཆེན་དུ་འགྱུར་ གྱི་རང་ཞིག་ཏུ་སོང་བ་ལ་
སྡིག་པ་མེད་པས་བསོད་ནམས་འདོད་པས་རྟེན་གསུམ་བཞེངས་ཤིག་ཅེས་
གདམས་པའོ། །བདག་ནི་ཚེ་རབས་ཞེས་སོགས་ཀྱིས་ཚེ་རབས་ཐམས་ཅད་
དུ་བསྟན་པ་རིན་པོ་ཆེ་ལ་བྱ་བ་བྱེད་ནུས་པར་སྨོན་པའོ། །ངོ་བོ་ཉིད་
གསུམ་ཞེས་སོགས་ཀྱིས་གསུང་རབ་ཀྱི་གནད་ཟབ་མོ་མ་རྟོགས་པའི་གཞན་
གྱི་འདོད་ལུགས་ལོག་བཤད་རྣམས་སྤང་བར་གདམས་ཏེ་སྤོང་བར་སྨོན་
པའོ། །འགྲེལ་བར་དམིག་མངས་རྒྱ་དང་མ་འབྲེལ་ན་ཞེས་སོགས་ཀྱིས་ཡིན་
ལུགས་འདི་ཡིན་མེད་པའི་འདོད་ལུགས་མང་བོ་སྨོས་ཏེ་སློབ་མ་ལ་བསྟན་
ཅིང་བྲིས་པ་ལ་སྙིང་བོ་ཅི་ཡང་མེད་ཅེས་གཙོ་བོར་བསྟན་ནས་ཞར་ལ་
གཤིས་ལུགས་དང་མ་འབྲེལ་བའི་འཁྲུལ་ལུགས་ཐམས་ཅད་ལ་སྙིང་བོ་མེད་
པས་སྤང་དགོས་པར་བསྟན་ཏོ། །དེ་ལྟར་ལེགས་པར་རྣམ་པར་ཞེས་ཀྱིས་
དེ་ལྟར་ལྟ་སྒོམ་སྤྱོད་པ་སྐྱོན་ཅན་རྣམས་སྤངས་ནས་སྐྱོན་མེད་ཉམས་སུ་
བླངས་ན་སངས་རྒྱས་ཀྱི་གསུང་བཞིན་བསྒྲུབས་པ་ཡིན་ཞིང་དེས་རང་
གཞན་གྱི་དོན་འགྲུབ་པའི་འཇིག་རྟེན་ཆོས་བརྒྱུད་ལ་སོགས་རྣམ་གཡེང་
ཐམས་ཅད་སྤོངས་ལ་ཐར་བ་སྒྲུབ་བྱེད་ཅེས་བསྟན་ཏོ། །འདིས་ནི་སངས་
རྒྱས་ཀྱི་ཞེས་སོགས་ཀྱིས་འདིས་རྫོགས་ལྡན་གྱི་གཞུང་དཔང་དུ་བྱས་ཏེ་ཆོས་
མ་དག་པ་སུན་ཕྱུང་ནས། དམ་པའི་ཆོས་རྣམ་དག་བསྟན་པའི་ཕྱིར་
བཀའ་བསྡུ་བ་ཡིན་ལ། ཕྱིས་བཀའ་བསྡུ་བར་འདོད་པས་ཀྱང་རྫོགས་ལྡན་



བཀའ་འཁོར་ལོ་ཐ་མའི་དགོངས་དོན།
གྱི་གཞུང་དང་ཁྱད་པར་དུ་རྒྱལ་བའི་རང་འགྲེལ་སོགས་དཔང་དུ་གྱིས་ལ་
བསྟན་པ་གསལ་བར་མཛོད་ཅིག་ཅེས་གདམས་སོ། །བཀའ་བསྡུ་བཞི་བ་བསྟན་
རྩིས་ཆེན་པོའི་བསྡུས་དོན་འགྲེལ་བ་རྟོན་པ་བཞི་ལྡན་གྱིས་བཀོད་པའོ། །མངྒ་ལཾ། བྷ་ཝནྟུ།
ཤུ་བྷཾ།



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
༄༅༅། །བཀའ་བསྡུ་བཞི་བའི་དོན་བསྟན་རྩིས་ཆེན་པོ་
ཕྱོགས་མེད་རིས་མེད་ཅེས་བྱ་བའི་
འགྲེལ་བ་བཞུགས་སོ། །
༄༅། །ཨོཾ་བླ་མ་དང་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཕྱག་
འཚལ་ལོ། དོན་དམ་རྫོགས་པའི་སངས་རྒྱས་བཅོམ་ལྡན་འདས། །
ཞེས་པ་ལ་སོགས་པ་ཚིག་བཅད་གཅིག་གིས་གཤིས་ལུགས་ཟབ་མོ་མཐར་
ཐུག་པ་དེ་ཁོ་ན་ཉིད་ཀྱི་དཀོན་མཆོག་ཐམས་ཅད་ལ་མཆོད་པར་བརྗོད་
ནས༑ དུས་བཞི་ཆེ་ཆུང་གཉིས་ཀྱི་རབ་དབྱེ་བཤད་པར་དམ་བཅའ་
པའོ། །དེ་གང་ཞེ་ན། དུས་བཞི་ཆེན་པོ་སྐལ་དུས་བཟང་ངན་ཏེ། ཞེས་
སོགས་ཚིགས་བཅད་བཞི་སྟེ་དོན་རྟོགས་པར་སླའོ། །དེ་དང་དེ་ཡི་རྣམ་
དབྱེ་རབ་ཤེས་ནས། ཞེས་པ་ནས་དུས་བཞི་ཆེ་ཆུང་གི་རྣམ་དབྱེ་དང་།
ཆུང་བ་ལ་ཡང་རྫོགས་ལྡན་དང་གསུམ་ལྡན་ལ་སོགས་པ་དཔང་དུ་རུང་
མི་རུང་གི་ཁྱད་པར་ལེགས་པར་རྟོགས་ནས་བསྟན་པའི་བྱི་དོར་དང་།
རང་གཞན་ཐམས་ཅད་ལམ་ངན་པ་དང་དམན་པ་ལས་བཟློག་སྟེ་ཡང་
དག་པའི་ལམ་མཆོག་ལ་དགོད་དོ། །དེས་ན་བསྟན་ལ་བྱི་དོར་བྱ་བར་



བཀའ་འཁོར་ལོ་ཐ་མའི་དགོངས་དོན།
འདོད་པ་དང་། ཞེས་པ་ནས་དོན་དམ་གང་ཡིན་གཞན་སྟོང་ཉིད་དུ་
གསུངས། ཞེས་པའི་མཐར་ཐུག་པའི་ཚིག་རྐང་པ་དང་བཅས་པའི་
ཚིགས་སུ་བཅད་པ་བཞི་ནི་གོ་སླའོ། །གང་ཕྱིར་བདེན་པ་གཉིས་ལ་
བདེན་ལུགས་གཉིས་ཞེས་སོགས་བཀྲོལ་བར་བྱ་སྟེ། བདེན་པ་གང་ཡིན་
ལ་ཕྱེ་ན་དོན་དམ་དུ་བདེན་པ་དང་ཀུན་རྫོབ་ཏུ་བདེན་པ་གཉིས་ལས་མི་
འདའ་ཞིང་། དེའང་དོན་དམ་དུ་མི་བསླུ་བ་དང་ཀུན་རྫོབ་ཏུ་མི་བསླུ་བ་
ལས་རིག་པར་བྱའོ། །ཟླ་བ་གཉིས་སྣང་ལ་སོགས་པ་ཀུན་རྫོབ་ཏུ་ཡང་
བསླུ་བྲོ་གརརྣམས་ནི། ལོགས་པའི་ཀུན་རྫོབ་དང་ཀུན་རྫོབ་ཙམ་ཞེས་
གསུངས་ཀྱི། ཡང་དག་ཀུན་རྫོབ་དང་ཀུན་རྫོབ་ཀྱི་བདེན་པ་ནི་མ་ཡིན་
ཏེ། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །
ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་
སོགས་གང་གསུངས་པའོ། །དེས་ན་ཀུན་རྫོབ་དེ་གཉིས་ལ་ཁྱད་པར་
ཡོད་ཀྱང་། འཁོར་དང་བཅས་པ་ལ་དགོངས་ནས་སྐབས་མང་པོར་ཀུན་
རྫོབ་བདེན་པ་ཞེས་པ་དང་། འཇིག་རྟེན་ཀུན་རྫོབ་ཀྱིས་་ཞེས་པ་དང་།
འཇིག་རྟེན་གྱི་བདེན་པས་ཞེས་སོགས་གསུངས་སོ། །སྣང་ལུགས་གཉིས་
ཞེས་པ་ནི། དོན་དམ་བདེན་པ་མི་རྟོག་ཡེ་ཤེས་ལ་སྣང་གི་ཀུན་རྟོག་རྣམ་
ཤེས་ལ་སྣང་མི་སྲིད་དོ། །ཀུན་རྫོབ་ནི་རྣམ་ཤེས་ལ་ཡང་སྣང་བ་ཤིན་ཏུ་
མང་ཞིང་། དབང་བོ་གཟུགས་ཅན་དང་བ་ལ་ཡང་སྣང་བ་ཡོད་དོ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
དེ་བཞིན་དུ་དོན་དམ་བདེན་པ་ནི་དབུགས་མ་འགགས་པའམ་དབུ་མར་
མ་ཞུགས་པ་ལ་མི་སྣང་ཞིང་། ཀུན་རྫོབ་ནི་དབུགས་འགྱུ་བ་དང་བཅས་
པ་ལ་ཡང་སྣང་བ་ཡོད་དོ། །སྟོང་ལུགས་གཉིས་ཞེས་པ་ལ། དོན་དམ་
ནི་གཤིས་ལུགས་ལ་རང་གིས་མི་སྟོང་ཞིང་། ཀུན་རྫོབ་ཀྱི་ཆོས་ཐམས་
ཅད་ཀྱིས་སྟོང་པའི་གཞི་ཡིན་པའི་ཕྱིར་གཞན་སྟོང་ཟབ་མོ་ཆོས་ཉིད་ཀྱི་
སྟོང་ལུགས་ཏེ། མེད་དགག་མ་ཡིན་པའི་སྟོང་པ་ཉིད་དང་། མི་སྟོང་
པའི་སྟོང་པ་ཉིད། མ་སྐྱེས་པའི་སྟོང་པ་ཉིད་དང་། དངོས་པོ་མེད་པའི་
ངོ་བོ་ཉིད་སྟོང་པ་ཉིད་དང་། ཕུང་པོ་རྣམ་པར་སྤྱད་པའི་སྟོང་པ་ཆད་
པའི་སྟོང་པ་ཉིད་ལས་རིང་དུ་གྱུར་བའི་སྟོང་བ་ཉིད་དོ། །ཀུན་རྫོབ་ནི་
གཤིས་ལུགས་ལ་རང་རང་ངོ་བོས་སྟོང་པའི་ཕྱིར་རི་བོང་གི་རྭ་དང་མོ་
བཤམ་གྱི་བུ་དང་ནམ་མཁའི་མེ་ཏོག་ལ་སོགས་པ་ལྟར་ཅིར་ཡང་མ་གྲུབ་
ཅིང་གང་དུ་ཡང་མ་རེད་པས་མེད་དགག་དང་། སྟོང་པའི་སྟོང་པ་དང་།
སྐྱེས་པའི་སྟོང་པ་དང་། དངོས་པོ་མེད་པ་སྟོང་པ་ཉིད་དང་། ཕུང་བོ་
རྣམ་པར་དཔྱད་པའི་སྟོང་པ་ཆད་པའི་སྟོང་པ་ཉིད་དོ། །དེ་ལྟ་བས་ན་
བདེན་པ་གཉིས་ཀྱིས་བདེན་ལུགས་མི་གཅིག་ཅིང་། སྣང་ལུགས་ཀྱང་
མི་གཅིག་ལ་ སྟོང་ལུགས་ཀྱང་མི་གཅིག་པའི་ཕྱིར་སོ་སོའི་རྒྱལ་ཁམས་
གཉིས་གཉིས་སུ་གནས་པ་ལེགས་པར་རྟོགས་ན་དོན་དང་མཐུན་པར་
རྟོགས་པ་ལགས་ཤིང་། དེ་ཡང་རྫོགས་ལྡན་གྱི་ཆོས་མཆོག་ཟབ་མོ་ཁྱད་



s
བཀའ་འཁོར་ལོ་ཐ་མའི་དགོངས་དོན།
པར་འཕགས་པ་རྣམས་དང་། ཁྱད་པར་ཤམ་བྷ་ལའིཆོས་མཆོག་ཟབ་
མོ་རྣམས་ལས་རབ་ཏུ་གསལ་བར་གསུངས་གདའ་བས་དེ་རྣམས་ལེགས་
པར་གཟིགས་སུ་གསོལ། སྒྲོ་འདོགས་སྐུར་འདེབས་རྣམ་པ་མང་བོ་དང་
ཞེས་པ་ལ། ཀུན་རྫོབ་སྣང་གྲགས་ཀྱི་ཆོས་འདི་རྣམས་གཤིས་ལུགས་ལ་
གྲུབ་ཅེས་པའམ། ཆོས་ཉིད་ཆོས་སྐུ་ཕྱག་རྒྱ་ཆེན་པོར་རང་བྱུང་ཡེ་ཤེས་
ཡིན་ཞེས་སོགས་སུ་འདོད་ན་སྒྲོ་འདོགས་པའི་མཐར་སྟོང་བའོ། །དོན་
དམ་ཆོས་སྐུ་ཕྱག་རྒྱ་ཆེན་པོ་རང་བྱུང་ཡེ་ཤེས་ལ་སོགས་པའང་རང་སྟོང་
ཡིན་པས་གཤིས་ལུགས་ལ་མ་གྲུབ་ཅེས་འདོད་ན་སྐུར་བ་འདེབས་པའི་
མཐར་ལྟུང་བ་སྟེ། མཐའ་དེ་གཉིས་དང་བྲལ་ནས་དབུས་མ་བར་མ་
ཕུང་བོ་གསུམ་པ་མ་ནིང་གི་གོ་འཕང་རྡོ་རྗེ་སེམས་དཔའ་པྲ་ཕབ་བརྒྱུད་
དང་མཚུངས་པ་རྟོགས་པའོ། །དེ་ཉིད་ཀྱི་ཕྱིར་དབུ་མ་ཆེན་པོ་རྟོགས་པ་
ལ་སྒྲོ་བསྐུར་གྱི་མཐའ་འམ་ཡོད་མེད་ཀྱི་མཐའ་ཐམས་ཅད་དང་བྲལ་
དགོས་ཀྱི། གང་རུང་དང་བྲལ་བས་མི་ཆོག་སྟེ། འཕགས་པ་ཀླུ་སྒྲུབ་
ཀྱིས། མེད་པའི་མཐའ་འགོག་པ་ལ་བསྟོད་པའི་ཚོགས་གསུངས་པའི་
རྗེས་སུ། ཡོད་པའི་མཐའ་འགོག་པ་ལ་རིགས་པའི་ཚོགས་གསུངས་ཏེ།
རིགས་པ་དྲུག་ཅུ་བར། རེ་ཞིག་ཉེས་ཀུན་འབྱུང་བའི་གནས། །མེད་
ཉིད་རྣམ་པར་བཟློག་ཟིན་གྱིས། །རིགས་པ་གང་གིས་ཡོད་ཉིད་ཀྱང་། །
བཟློག་པར་འགྱུར་བ་མཉན་པར་གྱིས། །ཞེས་པ་དང་། ལང་ཀར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
གཤེགས་པར་འཕགས་པ་འདི་ཉིད་ལུང་བསྟན་པར་ཡང་། །དེ་མིང་ཀླུ་
ཞེས་འབོད་པ་སྟེ། ཡོད་དང་མེད་པའི་ཕྱོགས་འཇིག་པ། །ཞེས་པ་དང་།
འཇམ་དཔལ་རྩ་བའི་རྟོག་པར་འཕགས་པ་འདི་ཉིད་ལུང་བསྟན་པར་
ཡང་། ཁམས་དོན་བསྟན་ཆོས་དུ་མ་དང་། །དངོས་མེད་དོན་གྱི་དེ་ཉིད་
རིག །ཅེས་སོགས་རྒྱུས་པར་གསུངས་པའོ། །རྫོགས་ལྡན་གྱི་ཆོས་
གཞན་མང་བོར་ཡང་། ཡོད་དང་མེད་ལས་རྣམ་པར་འདས། །ཞེས་
སོགས་དང་། ཡོད་མིན་མེད་མིན། ཞེས་སོགས་ཤིན་ཏུ་མང་བར་
གསུངས་པའི་དོན་ཡང་མཐའ་ཐམས་ཅད་དང་བྲལ་བའི་གཞི་དབུས་མ་
བར་མ་ཕུང་བོ་གསུམ་པ་མ་ནིང་གི་གོ་འཕང་རྡོ་རྗེ་སེམས་དཔའ་དེ་ཉིད་
དོ། །གཞན་ཡང་ཀུན་རྫོབ་སྣང་གྲགས་འདི་རྣམས་ཆོས་ཉིད་ཀྱི་ཡོ་ལང་
ཡིན། ཞེས་སོགས་ཤིན་ཏུ་མང་བར་གསུངས་པའི་དོན་ཡང་མཐའ་
ཐམས་ཅད་དང་བྲལ་བའི་གཞི་དབུས་མ་བར་མ་ཕུང་བོ་གསུམ་པ་མ་
ནིང་གི་གོ་འཕང་རྡོ་རྗེ་སེམས་དཔའ་དེ་ཉིད་དོ། །གཞན་ཡང་ཀུན་རྫོབ་
སྣང་གྲགས་འདི་རྣམས་ཆོས་ཉིད་ཀྱི་ཡོ་ལང་ཡིན། ཞེས་པ་དང་། སེམས་
རྣམ་ཤེས་གྱ་གྱུ་འདི་སངས་རྒྱས་ཡིན་རིག་པ་དྲི་མ་མེད་པ་ཡིན། སྣང་
ཚད་སྤྲུལ་སྐུ་ཡིན། སྟོང་ཚད་ཆོས་སྐུ་ཡོན། རིག་ཚད་ལོངས་སྐུ་ཡིན།
དབྱེར་མེད་ངོ་བོ་ཉིད་སྐུ་ཡིན། ཞེས་པ་ལ་སོགས་པ་ཡང་དེ་མ་ཡིན་པ་ལ་
དེ་ཡིན་ནོ། །ཞེས་སྒྲོ་འདོགས་པའོ། །གཤིས་ལ་སངས་རྒྱུས་མེད་བྱང་



བཀའ་འཁོར་ལོ་ཐ་མའི་དགོངས་དོན།
ཆུབ་མེད་ཡེ་ཤེས་མེད་བདེ་གཤེགས་སྙིང་བོ་མེད་ཅེས་པ་ལ་སོགས་པ་
ཡང་སྐུར་བ་འདེབས་པའོ། །ཀུན་རྫོབ་ཙམ་དུ་ལས་རྒྱུ་འབྲས་མེད། སྐྱེ་
བ་སྔ་ཕྱི་མེད། རྟེན་འབྲེལ་གྱི་སྐྱེ་བ་གཞན་ལས་གཞན་སྐྱེ་བ་མེད། ཅེས་
པ་ལ་སོགས་པ་ཡང་སྐུར་བ་འདེབས་པའི་ལྟ་བ་སྟེ། སྔ་མ་ནི་དོན་དམ་ལ་
སྐུར་བ་འདེབས་པ་ཡིན་ལ། ཕྱི་མ་ནི་ཀུན་རྫོབ་ལ་སྐུར་བ་འདེབས་པ་
ཡིན། དེ་བཞིན་དུ་གཤིས་ལ་གང་ཟག་གི་བདག་ཡོད་པར་འདོད་པ་ནི་
སྒྲོ་འདོགས་པའོ། །ཆོས་ཉིད་ཀྱི་བདག་མེད་པར་འདོད་པ་ནི་སྐུར་བ་
འདེབས་པའོ། གཤིས་ལ་ཀུན་བརྟགས་གཞན་དབང་གི་བདག་ཉིད་
ཡོད་པར་འདོད་པ་ནི་སྒྲོ་འདོག་པའོ། །ཆོས་ཉིད་ཡོངས་གྲུབ་ཀྱི་བདག་
ཉིད་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་གང་ཟག་
དང་ཆོས་ཀྱི་བདག་ཡོད་པར་འདོད་པ་ནི་སྒྲོ་འདོགས་པའོ། །དེ་བཞིན་
ཉིད་བདག་དག་པའི་བདག་མེད་པར་འདོད་པ་ནི་སྐུར་བ་འདེབས་
པའོ། །གཤིས་ལ་རྣམ་ཤེས་ཡོད་པར་འདོད་པ་ནི་སྒྲོ་འདོགས་པའོ། །
ཡེ་ཤེས་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་ཀུན་
རྫོབ་ཡོད་པར་འདོད་པ་ནི་སྒྲོ་འདོགས་པའོ། །དོན་དམ་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་བཅོས་མ་གློ་བུར་བའི་
ཆོས་རྣམས་ཡོད་པར་འདོད་པ་ནི་སྒྲོ་འདོགས་པའོ། །རང་བཞིན་གཞུག་
མ་ཆོས་ཀྱི་ཆོས་རྣམས་མེད་པར་འདོད་པ་ནི་སྐུར་བ་འདེབས་པའོ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
གཤིས་ལ་མཐའི་ཆོས་རྣམས་ཡོད་པར་འདོད་པ་ནི་སྒྲོ་འདོག་པའོ། །
དབུས་ཀྱི་ཆོས་རྣམས་མེད་པར་འདོད་པ་ནི་སྐུར་བ་འདེབས་པའོ། །
གཤིས་ལ་སྡུག་བསྔལ་ཀུན་འབྱུང་ལམ་བདེན་གྱི་ཆོས་རྣམས་ཡོད་པར་
འདོད་པ་ནི་སྒྲོ་འདོགས་པའོ། །འགོག་བདེན་གྱི་ཆོས་རྣམས་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་སྦྱང་བྱ་སྦྱོང་བྱེད་ཀྱི་ཆོས་
རྣམས་ཡོད་པར་འདོད་པ་ནི་སྒྲོ་འདོགས་པའོ། །སྦྱང་གཞི་དང་སྦྱང་
འབྲས་ཀྱི་ཆོས་རྣམས་མེད་པར་འདོད་པ་ནི་སྐུར་བ་འདེབས་པའོ། །
གཤིས་ལ་ཀུན་ནས་ཉོན་མོངས་པའི་ཆོས་རྣམས་ཡོད་པར་འདོད་པ་ནི་སྒྲོ་
འདོགས་པའོ། །རང་བཞིན་གྱིས་རྣམ་པར་བྱང་བའི་ཆོས་རྣམས་མེད་
པར་འདོད་པ་ནི་སྐུར་བ་འདེབས་པའོ། །གཤིས་ལ་འཁོར་བའི་ཆོས་
རྣམས་ཡོད་པར་འདོད་པ་ནི་སྒྲོ་འདོགས་པའོ། །མྱང་འདས་ཆེན་པོའི་
ཆོས་རྣམས་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་
འགྲོ་དྲུག་སེམས་ཅན་ཡོད་པར་འདོད་པ་ནི་སྒྲོ་འདོགས་པའོ། །སངས་
རྒྱས་དང་བྱང་ཆུབ་མེད་པར་འདོད་པ་ནི་སྐུར་བ་འདེབས་པའོ། །
གཤིས་ལ་ཕྱི་ནང་བརྟན་གཡོ་འདི་ཡོད་པར་འདོད་པ་ནི་སྒྲོ་འདོགས་
པའོ། །འདི་ལས་གཞན་མཆོག་ཕ་རོལ་དམ་པ་དང་བོའི་སངས་རྒྱུས་ཀྱི་
བརྟན་གཡོ་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་
ཕུང་བོ་འདི་རྣམས་ཡོད་པར་འདོད་པ་ནི་སྒྲོ་འདོགས་པའོ། །འདི་ལས་



10
བཀའ་འཁོར་ལོ་ཐ་མའི་དགོངས་དོན།
གཞན་མཆོག་ཕ་རོལ་དམ་པ་དང་བོའི་སངས་རྒྱས་ཀྱི་ཕུང་བོ་རྣམས་མེད་
ལར་འདོད་པ་ནི་སྐུར་བ་འདེབས་པའོ། །གཤིས་ལ་ཁམས་འདི་རྣམས་
ཡོད་པར་འདོད་པ་ནི་སྒྲོ་འདོགས་པའོ། །འདི་ལས་གཞན་མཆོག་ཕ་
རོལ་དམ་པ་དང་བོའི་སངས་རྒྱས་ཀྱི་ཁམས་རྣམས་མེད་པར་འདོད་པ་ནི་
སྐུར་བ་འདེབས་པའོ། །གཤིས་ལ་སྐྱེ་མཆེད་འདི་རྣམས་ཡོད་པར་འདོད་
པ་ནི་སྒྲོ་འདོགས་པའོ། །འདི་ལས་གཞན་མཆོག་ཕ་རོལ་དམ་པ་དང་
བོའི་སངས་རྒྱས་ཀྱི་སྐྱེ་མཆེད་རྣམས་མེད་པར་འདོད་པ་ནི་སྐུར་བ་
འདེབས་པའོ། །གཤིས་ལ་ལས་དབང་འདི་རྣམས་ཡོད་པར་འདོད་པ་
ནི་སྒྲོ་འདོགས་པའོ། །འདི་ལས་གཞན་མཆོག་ཕ་རོལ་དམ་པ་དང་བོའི་
སངས་རྒྱས་ཀྱི་ལས་དབང་འདི་རྣམས་མེད་པར་འདོད་པ་ནི་སྐུར་བ་
འདེབས་པའོ། །གཤིས་ལ་ལས་དབང་གི་བྱ་བ་འདི་རྣམས་ཡོད་པར་
འདོད་པ་ནི་སྒྲོ་འདོགས་པའོ། །འདི་ལས་གཞན་མཆོག་ཕ་རོལ་དམ་པ་
དང་བོའི་སངས་རྒྱས་ཀྱི་ལས་དབང་གི་བྱ་བ་རྣམས་མེད་པར་འདོད་པ་
ནི་སྐུར་བ་འདེབས་པའོ། །གཤིས་ལ་ཁམས་གསུམ་འདི་ཡོད་པར་འདོད་
པ་ནི་སྒྲོ་འདོགས་པའོ། །འདི་ལས་གཞན་མཆོག་ཕ་རོལ་དམ་པ་དང་
བོའི་སངས་རྒྱས་ཀྱི་ཁམས་གསུམ་མེད་པར་འདོད་པ་ནི་སྐུར་བ་འདེབས་
པའོ། །གཤིས་ལ་སྲིད་པ་གསུམ་འདི་ཡོད་པར་འདོད་པ་ནི་སྒྲོ་འདོགས་
པའོ། །འདི་ལས་གཞན་མཆོག་ཕ་རོལ་དམ་པ་དང་བོའི་སངས་རྒྱས་ཀྱི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
སྲིད་གསུམ་མེད་པར་འདོད་ནི་སྐུར་བ་འདེབས་པའོ། །གཤིས་ལ་དུས་
གསུམ་འདི་ཡོད་པར་འདོད་པ་ནི་སྒྲོ་འདོགས་པའོ། །འདི་ལས་གཞན་
མཆོག་ཕ་རོལ་དམ་པ་དང་བོའི་སངས་རྒྱས་ཀྱི་དུས་གསུམ་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་སྐྱེས་བུ་གང་ཟག་འདི་
ཡོད་པར་འདོད་པ་ནི་སྒྲོ་འདོགས་པའོ། །འདི་ལས་གཞན་མཆོག་ཕ་
རོལ་དམ་པ་དང་བོའི་སངས་རྒྱས་ཀྱི་སྐྱེས་བུ་གང་ཟག་མེད་པར་འདོད་
པ་ནི་སྐུར་བ་འདེབས་པའོ། །གཤིས་ལ་བསྐྱེད་འབྲས་གཟུགས་སྐུ་ཡོད་
པར་འདོད་པ་ནི་སྒྲོ་འདོགས་པའོ། །བྲལ་འབྲས་ཆོས་སྐུ་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་ཀུན་རྫོབ་འདུས་བྱས་ཀྱི་
ཡོན་ཏན་གྱི་སྟོབས་བཅུ་ལ་སོགས་པ་ཡོད་པར་འདོད་པ་ནི་སྒྲོ་འདོགས་
པའོ། །དོན་དམ་འདུས་མ་བྱས་ཀྱི་ཡོན་ཏན་སྟོབས་བཅུ་ལ་སོགས་པ་
མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་ཀུན་རྫོབ་
གཟུགས་སྐུའི་མཚན་དཔེ་ལ་སོགས་པ་ཡོད་པར་འདོད་པ་ནི་སྒྲོ་འདོགས་
པའོ། །དོན་དམ་ཆོས་སྐུའི་མཚན་དཔེ་ལ་སོགས་པ་མེད་པར་འདོད་པ་
ནི་སྐུར་བ་འདེབས་པའོ། །གཤིས་ལ་ཀུན་རྫོབ་ལམ་བདེན་གྱི་བྱང་ཆུབ་
ཕྱོགས་ཀྱི་ཆོས་ནས་རྣམ་མཁྱེན་གྱི་བར་ཡོད་པར་འདོད་པ་ནི་སྐུར་བ་
འདེབས་པའོ། །དོན་དམ་འགོག་བདེན་བྱང་ཆུབ་ཕྱོགས་ཆོས་ནས་རྣམ་
མཁྱེན་གྱི་བར་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་



2
བཀའ་འཁོར་ལོ་ཐ་མའི་དགོངས་དོན།
ཀུན་རྫོབ་བརྟགས་པ་དང་རྣམ་པར་བརྟགས་པའི་གཟུགས་ནས་སངས་
རྒྱས་ཀྱི་ཆོས་རྣམས་ཀྱི་བར་ཡོད་པར་འདོད་པ་ནི་སྒྲོ་འདོགས་པའོ། །
ཆོས་ཉིད་གཟུགས་ནས་སངས་རྒྱས་ཀྱི་ཆོས་རྣམས་ཀྱི་བར་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་དངོས་པོ་མེད་པ་དང་
དངོས་བོ་ངན་པའི་གཟུགས་ནས་རྒ་ཤིའི་བར་ཡོད་པར་འདོད་པ་ནི་སྒོ་
འདོགས་པའོ། །དངོས་པོ་ཡོད་པའི་གཟུགས་ནས་རྒ་ཤིའི་བར་མེད་པར་
འདོད་པ་ནི་སྐུར་བ་འདེབས་པའོ། །གཤིས་ལ་འདུས་བྱས་ཀྱི་རྟེན་
འབྲེལ་རྣམས་ཡོད་པར་འདོད་པ་ནི་སྒྲོ་འདོགས་པའོ། །འདུས་མ་བྱས་
ཀྱི་རྟེན་འབྲེལ་རྣམས་མེད་པར་འདོད་པ་ནི་སྐུར་བ་འདེབས་པའོ། །
གཤིས་ལ་རང་བཞིན་གྱིས་དགེ་བ་མ་ཡིན་པ་དང་ཁ་ན་མ་ཐོ་བ་དང་ཟག་
པ་དང་། ཉོན་མོངས་པ་དང་། ཀུན་ནས་ཉོན་མོངས་པ་དང་། འཇིག་
རྟེན་པའི་ཆོས་རྣམས་ཡོད་པར་འདོད་པ་ནི་སྒྲོ་འདོགས་པའོ། །རང་
བཞིན་གྱི་དགེ་བ་དང་། ཁ་ན་མ་ཐོ་བ་མེད་པ་དང་། ཟག་པ་མེད་པ་
དང་། ཉོན་མོངས་པ་མེད་པ་དང། རྣམ་པར་བྱང་བ་དང་། འཇིག་
རྟེན་ལས་འདས་པའི་གཟུགས་ནས་སངས་རྒྱས་ཀྱི་ཆོས་མ་འདྲེས་པའི་
བར་མེད་པར་འདོད་པ་ནི་སྐུར་བ་འདེབས་པའོ། །གཤིས་ལ་འདུས་
བྱས་ཀྱི་གཟུགས་ནས་སངས་རྒྱས་ཀྱི་ཆོས་མ་འདྲེས་པའི་བར་ཡོད་པར་
འདོད་པ་ནི་སྒྲོ་འདོགས་པའོ། །འདུས་མ་བྱས་ཀྱི་གཟུགས་ནས་སངས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
73
རྒྱས་ཀྱི་ཆོས་མ་འདྲེས་པའི་བར་མེད་པར་འདོད་པ་ནི་སྐུར་བ་འདེབས་
པའོ། །གཤིས་ལ་ཀུན་རྫོབ་ཀྱི་ཚོགས་གཉིས་ཡོད་པར་འདོས་པ་ནི་སྒྲོ་
འདོགས་པའོ། །དོན་དམ་གྱི་ཚོགས་གཉིས་མེད་པར་འདོད་པ་ནི་སྐུར་
བ་འདེབས་པའོ། །གཤིས་ལ་ཀུན་རྫོབ་ཀྱི་སྤངས་རྟོགས་ཡོད་པར་འདོད་
པ་ནི་སྒྲོ་འདོགས་པའོ། །དོན་དམ་གྱི་སྤངས་རྟོགས་མེད་པར་འདོད་པ་
ནི་སྐུར་བ་འདེབས་པའོ། །གཤིས་ལ་ཀུན་རྫོབ་ཀྱི་སངས་རྒྱས་དང་བྱང་
ཆུབ་སེམས་དཔའ་དང་ཉན་ཐོས་དང་རང་སངས་རྒྱུས་དང་ཆོས་དཀོན་
མཆོག་རྣམས་ཡོད་པར་འདོད་པ་ནི་སྒྲོ་འདོགས་པའོ། །དོན་དམ་གྱི་
སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་སངས་
རྒྱུས་དང་ཆོས་དཀོན་མཆོག་རྣམས་མེད་པར་འདོད་པ་ནི་སྐུར་བ་
འདེབས་པའོ། །གཤིས་ལ་ཀུན་རྫོབ་ཀྱི་སྦྱིན་སོགས་ཕར་ཕྱིན་རྣམས་ཡོད་
པར་འདོད་པ་ནི་སྒྲོ་འདོགས་པའོ། །དོན་དམ་གྱི་སྦྱིན་སོགས་ཕར་ཕྱིན་
རྣམས་མེད་པར་འདོད་པ་ནི་སྐུར་བ་འདེབས་པའོ།། །གཤིས་ལ་ཀུན་
རྫོབ་ཀྱི་ལྷ་རྣམས་ཡོད་པར་འདོད་པ་ནི་སྒྲོ་འདོགས་པའོ། །དོན་དམ་གྱི་
ལྷ་རྣམས་མེད་པར་འདོད་པ་ནི་སྐུར་བ་འདེབས་པའོ། །གཤིས་ལོ་ཀུན་
རྫོབ་ཀྱི་སྔགས་རྣམས་ཡོད་པར་འདོད་པ་ནི་སྒྲོ་འདོགས་པའོ། །དོན་
དམ་གྱི་སྔགས་རྣམས་མེད་པར་འདོད་པ་ནི་སྐུར་བ་འདེབས་པའོ། །
གཤིས་ལ་ཀུན་རྫོབ་ཀྱི་རྒྱུད་རྣམས་ཡོད་པར་འདོད་པ་ནི་སྒྲོ་འདོགས་



14
བཀའ་འཁོར་ལོ་ཐ་མའི་དགོངས་དོན་
པའོ། །དོན་དམ་གྱི་རྒྱུད་རྣམས་མེད་པར་འདོད་པ་ནི་སྐུར་བ་འདེབས་
པའོ། །གཤིས་ལ་ཀུན་རྫོབ་ཀྱི་དཀྱིལ་འཁོར་ཡོད་པར་འདོད་པ་ནི་སྒོ་
འདོགས་པའོ། །དོན་དམ་གྱི་དཀྱིལ་འཁོར་མེད་པར་འདོད་པ་ནི་སྐུར་
བ་འདེབས་པའོ། །གཤིས་ལ་ཀུན་རྫོབ་ཀྱི་ཕྱག་རྒྱུ་ཡོད་པར་འདོད་པ་ནི་
སྒྲོ་འདོགས་པའོ། །དོན་དམ་གྱི་ཕྱག་རྒྱུ་མེད་པར་འདོད་པ་ནི་སྐུར་བ་
འདེབས་པའོ། །གཤིས་ལ་ཀུན་རྫོབ་ཀྱི་དངོས་གྲུབ་ཡོད་པར་འདོད་པ་
ནི་སྒྲོ་འདོགས་པའོ། །དོན་དམ་གྱི་དངོས་གྲུབ་མེད་པར་འདོད་པ་ནི་
སྐུར་བ་འདེབས་པའོ། །དེ་དག་ལ་སོགས་པ་སྒྲོ་སྐུར་དང་ཡོད་མེད་དང་
རྟག་ཆད་ཀྱི་མཐའ་ཐམས་ཅད་སྤང་དགོས་ལ། དེ་ཡང་རྫོགས་ལྡན་གྱི་
ཆོས་མཆོག་ཁྱད་འཕགས་རྣམས་དང་། ཁྱད་པར་ཤམ་བྷ་ལའི་ཆོས་ཟབ་
མཐར་ཐུག་རྣམས་ཀྱི་དོན་བསྒོམ་ཤིང་ཉམས་སུ་མྱོང་བ་དང་། ལུང་
རིགས་མན་ངག་རྣམ་དག་རྣམས་ཀྱིས་ལེགས་པར་གཏན་ལ་ཕབ་པ་ལས་
རབ་ཏུ་གསལ་བར་འགྱུར་རོ། །དེ་ལ་འདིར་སྒྲོ་འདོགས་པ་རྣམས་ནི་ཡོད་
ལྟའི་སྐྱོན་དང་རྟག་ལྟའི་སྐྱོན་ཅན་ཏེ། དོན་ལ་མེད་པ་ལ་ཡོད་པར་ལྟ་
བ་དང་རྟག་པ་མ་ཡིན་པ་ལ་རྟག་པར་ལྟ་བའི་ཕྱིར་རོ། །སྐུར་བ་འདེབས་
པ་རྣམས་ནི་མེད་ལྟའི་སྐྱོན་དང་ཆད་ལྟའི་སྐྱོན་ཅན་ཏེ། དོན་ལ་ཡོད་པ་
ལ་མེད་པར་ལྟ་བ་དང་མ་ཆད་ལ་ཆད་པར་ལྟ་བའི་ཕྱིར་རོ། །གང་དོན་
དང་མི་མཐུན་པར་ལྟ་བ་དེ་དག་ཐམས་ཅད་ནི་སྐྱོན་ཅན་ཡིན་གྱི། དོན་
}



5
ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
75
དང་མཐུན་པར་ལྟ་བ་ལ་ནི་སྐྱོན་མེད་དེ་དེ་ཡང་ཤན་འབྱེད་པའི་སྐབས་
སུའོ། །ལ་ཟློ་བའི་སྐབས་སུ་ནི་ཅིར་ཡང་མི་ལྟ་ཞིང་གང་དུ་ཡང་མི་འཛིན་
པ་དགོས་པས་དོན་དང་མཐུན་པར་ལྟ་ཞིང་འཛིན་ན་ཡང་སྐྱོན་དུ་འགྱུར་
ན། དོན་དང་མི་མཐུན་པར་ལྟ་ཞིང་འཛིན་པ་ལྟ་སྨོས་ཀྱང་ཅི་དགོས།
གལ་ཏེ་གཤིས་ལུགས་ལ་མེད་པའི་འདུས་བྱས་འདི་རྣམས་གཤིས་ལ་ཡོད་
པར་བལྟས་ན་ཡོད་ལྟའི་སྐྱོན་དུ་འགྱུར་མོད། རྟག་ལྟའི་སྐྱོན་དུ་ཅི་ལ་
འགྱུར་ཞེ་ན། གང་ལ་གཤིས་ལ་ཡོད་པ་ཐམས་ཅད་རྟག་པའི་ཕྱིར་རོ། །
གལ་ཏེ་གཤིས་ལུགས་ལ་ཡོད་པའི་དོན་དམ་བདེ་གཤེགས་སྙིང་བོ་མེད་
པར་བལྟས་ན་མེད་ལྟའི་སྐྱོན་དུ་འགྱུར་མོད་ཆད་ལྟའི་སྐྱོན་དུ་ཅི་མ་
འགྱུར་ཞེ་ན། གཤིས་ལ་མེད་པ་དང་གཤིས་ལ་ཆད་པ་དོན་གཅིག་པའི་
ཕྱིར། རྟེན་མེད་ན་བརྟེན་པ་མི་སྲིད་པའི་ཕྱིར་དང་ཁྱབ་བྱེད་ཁེགས་ན་
ཁྱབ་བྱ་ཁེགས་པའི་ཕྱིར་དོན་དམ་མེད་ན་ཀུན་རྫོབ་ཀྱང་མེད་པས་ཐམས་
ཅད་མེད་པ་དང་ཆད་པའི་སྐྱོན་དུ་འགྱུར་བའི་ཕྱིར་རོ། །དེ་བཞིན་དུ་ཡེ་
ཤེས་མེད་ན་རྣམ་ཤེས་མེད་པས། །ཀུན་གཞི་ཡེ་ཤེས་མེད་ན་ཀུན་གཞི་
རྣམ་ཤེས་མི་སྲིད་དོ། །ཆོས་ཉིད་མེད་ན་ཆོས་རྣམས་མི་སྲིད་པས། དབུ་
མ་མེད་ན་མཐའ་མ་མི་སྲིད་དོ། །རང་བཞིན་གཞུག་མ་མེད་ན་བཅོས་མ་
གློ་བུར་མི་སྲིད་པས། རང་བཞིན་གྱིས་རྣམ་བྱང་མྱང་འདས་མེད་ན་
ཀུན་ནས་ཉོན་མོངས་འཁོར་བ་མི་སྲིད་དོ། །བདེ་གཤེགས་སྙིང་བོ་མེད་



16
བཀའ་འཁོར་ལོ་ཐ་མའི་དགོངས་དོན།
ན་གློ་བུར་དྲི་མ་མི་སྲིད་ཅིང་། འགོག་པའི་བདེན་པ་མེད་ན་བདེན་པ་
གཞན་གསུམ་མི་སྲིད་ལ། རང་བྱུང་ཡེ་ཤེས་མེད་ན་གཞན་བྱུང་ཡེ་ཤེས་
མི་སྲིད་ཅིང་། བྲལ་འབྲས་ཆོས་སྐུ་མེད་ན་བསྐྱེད་འབྲས་གཟུགས་སྐུ་མི་
སྲིད་པས། ཆོས་ཉིད་ཡོངས་གྲུབ་མེད་ན་ཀུན་བརྟགས་གཞན་དབང་མི་
སྲིད་ཅིང་། གཞན་མཆོག་ཕ་རོལ་མེད་ན་ཕྱི་ནང་བརྟན་གཡོ་འདི་མི་
སྲིད་ལ། དེ་བཞིན་ཉིད་མེད་ན་ཡང་དག་ཡེ་ཤེས་ལ་སོགས་པ་ཆོས་
གཞན་ཞིག་མི་སྲིད་ཅིང་། སྦྱང་གཞི་མེད་ན་སྦྱང་བྱ་སྦྱོང་བྱེད་སྦྱོང་
འབྲས་མི་སྲིད་ལ། གཤིས་ཀྱི་གནས་ལུགས་མེད་ན་འཁྲུལ་ལུགས་འཁྲུལ་
སྟོང་འཁྲུལ་སངས་ཀྱི་འབྲས་བུ་མི་སྲིད་ཅིང་། ཡོངས་གྲུབ་མེད་ན་ཀུན་
བརྟགས་མི་སྲིད་ལ། ཆོས་སྐུ་མེད་ན་གཟུགས་སྐུ་མི་སྲིད་པས། སངས་
རྒྱུས་མེད་ན་སེམས་ཅན་མི་སྲིད་ཅིང་། ཡང་དག་མེད་ན་ལོག་པ་མི་སྲིད་
ལ། བདེན་པ་མེད་ན་བརྫུན་པ་མི་སྲིད་ཅིང་། གླུ་མེད་མེད་ན་གླུ་བ་མི་
སྲིད་ལ། གཙང་པ་མེད་ན་མི་གཙང་མི་སྲིད་ཅིང་། ཆོས་ཉིད་ཀྱི་
བདག་མེད་ན་འདུས་བྱས་ཀྱི་ཆོས་གང་ཡང་མི་སྲིད་ལ། རང་བཞིན་
ལྷན་སྐྱེས་ཀྱི་བདེ་བ་མེད་ན་སྡུག་བསྔལ་གསུམ་དང་བརྒྱུད་མི་སྲིད་ཅིང་།
རྟག་བརྟན་ཐེར་ཟུག་གཡུང་དྲུང་མེད་ན་མི་རྟག་མི་བརྟན་འགྱུར་བའི་
ཆོས་མི་སྲིད་དེ། རྒྱས་པར་སྲིད་མི་སྲིད་ཀྱི་རབ་ཏུ་དབྱེ་བ་ཞེས་པའི་
བསྟན་ཆོས་ལས་རྟོགས་པར་བྱའོ། །དེས་ན་དོན་དམ་དབུ་མ་མེད་པར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བལྟས་ན་ ཐམས་ཅད་མེད་པར་ཆད་པར་ལྟ་བའི་སྐྱོན་དུ་འགྱུར་བའི་
ཕྱིར་རོ། །སངས་རྒྱུས་མེད་པ་དང་འབྲས་བུ་སྟོར་བ་དང་འབྲས་བུ་མར་
སངས་པ་དང་། གཞི་འཁྲུལ་ལམ་ལོག་འབྲས་བུ་བད་ཀྱིས་ཁྱེར། །ཞེས་
པ་དང་། གཞི་སྟོར་ལམ་སྟོར་འབྲས་བུ་སྟོར། །ཞེས་པ་དང་། ལྟ་བ་
སྟོར་བསྒོམ་པ་སྟོར་སྤྱོད་པ་སྟོར་འབྲས་བུ་སྟོར། ཞེས་པ་ལ་སོགས་པ་
སངས་རྒྱས་ལ་སྐུར་བ་འདེབས་པའི་ལྟ་བ་དང་། དོན་དམ་པའི་ཆོས་
དང་དགེ་འདུན་ལ་ཡང་སྐུར་བ་འདེབས་པའི་ལྟ་བ་དང་། དེ་རྣམས་
ཐོབ་པའི་ལམ་ལ་སྐུར་བ་འདེབས་ཤིང་། ལམ་མ་ཡིན་པ་ལ་ལམ་དུ་
འཛིན་པ་ལ་སོགས་པ་ལྟ་བ་ངན་པ་ཤིན་ཏུ་མང་བོ་འགྱུར་རོ། །རྒྱས་པར་
ཐེག་པ་ཆེན་པོ་ལ་དད་པ་རབ་ཏུ་སྒོམ་པའི་མདོ་དང་། ཆོས་ཀྱི་མེ་ལོང་
ཆེན་པོའི་ཆོས་ཀྱི་རྣམ་གྲངས་ལས་ཇི་སྐད་གསུངས་པ་བཞིན་ནོ། །དེ་
རྣམས་ཀྱིས་ནི་ཁ་ཅིག་བདེན་པ་ཤེས་བྱ་ལ་མི་སྲིད་པས། བདེན་པ་
གཉིས་ལ་དབྱེ་གཞི་མེད་ཅིང་། བདེན་པ་སྲིད་ན་ལྟ་ངན་ཡིན་ཞེས་
འདོད་པ་ལ་སོགས་པ་དང་། རྣམ་གཅོད་ཙམ་མ་གཏོགས་པ་ཡོངས་
གཅོད་དུ་གྲུབ་པ་འགའ་ཡང་མེད་ཅེས་སོགས་དང་། ཀུན་རྫོབ་ཀྱི་རྣམ་
བཞག་དབུ་མ་བའི་ལུགས་ལ་མེད་པས་འཇིག་རྟེན་གྲགས་སྡེའམ་སེམས་
ཙམ་པའམ་མདོ་སྡེ་བའི་རྗེས་སུ་འབྲང་ནས་ཞེས་འདོད་པ་ལ་སོགས་པ་
རྫོགས་ལྡན་གྱི་ཆོས་དང་འགལ་བའི་ལྟ་ངན་མང་བོ་སུན་ཕྱུང་བ་ཡིན་



78
བཀའ་འཁོར་ལོ་ཐ་མའི་དགོངས་དོན།
-
-
-
ནོ། །འགལ་འདུས་སྐྱོན་ཡོད་སྐྱོན་མེད་ལ་སོགས་དང་། ཞེས་པ་ལ།
ཀུན་རྫོབ་བདེན་པ་ནི་འགལ་བ་འདུས་ན་སྐྱོན་ཡོད། གཟུགས་མེད་
གཟུགས་བཟང་ལུས་མེད་པའི་ལུས་དང་། སྲིད་པ་མེད་པའི་སྲིད་པ་
དང། སེམས་མེད་པའི་སེམས་ཀྱི་རྡོ་རྗེ་ལ་སོགས་པ་ངོ་བོ་གཅིག་ཡིན་པ་
མི་སྲིད་པའོ། །དོན་དམ་བདེན་པ་ནི་འགལ་བ་འདུས་ཀྱང་སྐྱོན་མེད་པ་
སྟེ་གཟུགས་མེད་གཟུགས་བཟང་ལ་སོགས་པ་སྔར་སྨོས་པ་རྣམས་དང་།
གཞན་ཡང་རྣམ་པ་ཀུན་ལྡན་རྣམ་པ་མེད་ལ་སོགས་པ་འགལ་འདུས་སྐྱོན་
མེད་ཤིན་ཏུ་ཆེས་མང་བ་གསུངས་པ་རྣམས་སོ། །ལ་སོགས་པའི་སྒྲས་
རྟོག་གེ་ཅན་གྱི་སྤྱོད་ཡུལ་དང་། རྣལ་འབྱོར་ཅན་གྱི་སྤྱོད་ཡུལ་དང་།
ཐུན་མོང་དང་ཐུན་མོང་མ་ཡིན་པ་དང་། དངོས་པོ་མེད་པའི་གཟུགས་
སོགས་དང། དངོས་པོ་ཡོད་པའི་གཟུགས་སོགས་དང་། ཀུན་བརྟགས་
པའི་གཟུགས་སོགས་དང་། རྣམ་པར་བརྟགས་པའི་གཟུགས་སོགས་
དང་། ཆོས་ཉིད་ཀྱི་གཟུགས་ལ་སོགས་པ་རྒྱ་ཆེར་གསུངས་པ་རྣམས་
བཟུང་ངོ་། །ཆོས་དང་ཆོས་ཉིད་འདུས་བྱས་འདུས་མ་བྱས། ཞེས་པ་ལ།
ཆོས་དང་ཆོས་ཉིད་ནི་ཀུན་རྫོབ་དང་དོན་དམ་མོ། །ཤེས་བྱ་ལ་ཕྱེ་ནས་
འདུས་བྱས་དང་འདུས་མ་བྱས་སོ། །འདུས་བྱས་ལ་ཕྱེ་ན་བེམ་པོ་དང་
རིག་པ་སྟེ། འདུས་མ་བྱས་ལ་ཕྱེ་ན་ཡང་བེམ་པོ་དང་རིག་པའོ། །དེ་ལ་
འདུས་བྱས་ཡིན་པའི་བེམ་པོ་ནི་བྲག་རི་ལ་སོགས་པའོ། །འདུས་བྱས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ཡིན་པའི་རིག་པ་ནི་རྣམ་ཤེས་ཚོགས་བརྒྱུད་འཁོར་དང་བཅས་པ་དང་
གཞན་བྱུང་ཡེ་ཤེས་རྣམས་སོ། །འདུས་མ་བྱས་ཡིན་པའི་བེམ་པོ་ནི་འདུས་
མ་བྱས་ནམ་མཁའ་སྟེ་རང་མི་རིག་པའི་ཤེས་བྱའི་ཁྱད་པར་ཡིན་
ཕྱིར་རོ། །འདུས་མ་བྱས་ཡིན་པའི་རིག་པ་ནི་ཆོས་ཉིད་ཀྱི་དབྱིངས་རིག་
དབྱེར་མེད་པ་རང་བྱུང་ཡེ་ཤེས་ལྔའམ་བཅུའི་བདག་ཉིད་དེ། སྐད་ཅིག་
གཅིག་དང་དུ་མ་དང་བྲལ་བའི་ཡེ་ཤེས་ཆ་མེད་ཀུན་འགྲོ་ཁྱབ་པ་པོ་རྟག་
བརྟན་ཐེར་ཟུག་གཡུང་དྲུང་མི་འགྱུར་བ་འགལ་འདུས་སྐྱོན་མེད་དཔེར་
བྱ་ཀུན་ལས་འདས་པའོ། །ཡང་ཤེས་བྱ་ལ་བྱེ་ན་བེམ་རིག་གཉིས་ཏེ།
རང་མི་རིག་པའི་ཤེས་བྱ་དང་རང་རིག་པའི་ཤེས་བྱའོ། །དེ་དག་སོ་སོ་
ལ་ཡང་འདུས་བྱས་དང་འདུས་མ་བྱས་གཉིས་གཉིས་སུ་དབྱེར་ཡོད་དེ།
ཚུལ་འདི་ནི་རྫོགས་ལྡན་གྱི་ལུགས་ལས་བྱུང་བའོ། །གསུམ་ལྡན་མར་
བཅད་ཀྱི་ལུགས་ལ་ནི། ཤེས་བྱ་ལ་བྱེ་ན་དངོས་པོ་དངོས་མེད་གཉིས།
དངོས་པོ་ལ་ཕྱེ་ན་བེམ་པོ་དང་རིག་པ་གཉིས། ཞེས་འདོད་པ་མང་བས།
འདུས་མ་བྱས་ཀྱི་བེམ་པོ་དང་རིག་པ་མི་འདོད་དོ། །འདི་ལ་ནི་བྱ་རྒོད་ཀྱི་
ལྟ་ལུགས་བཞིན་དུ་ཆེས་མཐོ་ས་ནས་ལེགས་པར་བལྟས་ན་སྐྱོན་ཆེན་པོ་
ཤིན་ཏུ་མང་བར་ཡོད་དེ། རྒྱུད་སྡེ་རིན་པོ་ཆེ་མཐོན་པོ་རྣམས་སུ་བེམ་པོ་
མིན་ཕྱིར་རང་རིག་ཉིད་ཅེས་པ་དང་། བེམ་པོ་མིན་ཕྱིར་བདག་ཉིད་
རིག །ཅེས་པ་ལ་སོགས་པ་ཤིན་ཏུ་མང་བོས་ཤེས་བྱ་ཐམས་ཅད་བེམ



བཀའ་འཁོར་ལོ་ཐ་མའིདགོངས་དོན།
རིག་གཉིས་སུ་འདུས་པར་གསུངས་ཤིང་། དེ་ཡང་རང་མི་རིག་པའི་
ཤེས་བྱ་ཐམས་ཅད་བེམ་པོ་དང་། རང་རིག་པའི་ཤེས་བྱ་རིག་པ་ཡིན་
པའི་ཕྱིར། ཤེས་བྱ་ལ་བྱེ་ན་རང་མི་རིག་པ་དང་རང་རིག་པའི་ངག་ཏུ་ཁ་
ཚོན་ཆོད་པའི་ཕྱིར་རོ། །དེ་ལྟ་བས་ན་འདུས་མ་བྱས་ནམ་མཁའ་བེམ་པོ་
ཡིན་ན་དངོས་བོར་ཐལ། ཞེས་པ་དང་། ཆོས་དབྱིངས་རིག་པའམ་ཤེས་
པ་ཡིན་ན་མི་རྟག་པར་ཐལ། ཞེས་པ་ལ་སོགས་པ་སྨྲ་བ་རྣམས་ཀྱིས་ནི་
རྫོགས་ལྡན་གྱི་ཆོས་མཆོག་ཁྱད་འཕགས་རྣམས་ཀྱི་ཁུངས་མ་ཆོད་ཅིང་
དོན་མ་རྟོགས་པ་ཉིད་དུ་བས་སོ། །རིག་པའམ་ཤེས་པ་གང་ཡིན་མི་རྟག་
པ་ཡིན་ན་ཆོས་དབྱིངས་དེ་བཞིན་ཉིད་ཀྱང་མི་རྟག་པ་ཡིན་པར་འགྱུར་
ཏེ། རིག་པའི་མཆོག་དང་ཤེས་པའི་མཆོག་ཡིན་པའི་ཕྱིར་རོ། །དེ་
འདོད་ན་འདུས་མ་བྱས་ཡིན་པར་འགལ་ལོ། །དེ་རིག་པའམ་ཤེས་པ་མ་
ཡིན་ན་ནི་གཤིས་ལུགས་མཐར་ཐུག་པའི་ཤེར་ཕྱིན་དང་། ཡོངས་གྲུབ་
བཅུ་གཉིས་ཀྱང་མ་ཡིན་པར་འགྱུར་ལ། རང་བྱུང་ཡེ་ཤེས་ཀྱི་ལྷ་དང་
སྔགས་དང་རྒྱུད་དང་དཀྱིལ་འཁོར་དང་ཕྱག་རྒྱུ་ཐམས་ཅད་ཀྱང་མ་ཡིན་
པར་འགྱུར་ཞིང་། ཤེས་བཅུ་རྣམ་དག་བདག་ཉིད་ཅན་དང་། ཁྱབ་
བདག་ཡེ་ཤེས་ལྔའི་བདག་དང་། ཤེས་རབ་ཕ་རོལ་ཕྱིན་པའི་མཐའ་དང་
ཀུན་མཁྱེན་ཡེ་ཤེས་རྒྱ་མཚོ་དང་། ཐམས་ཅད་མཁྱེན་པའི་ཡེ་ཤེས་མཚོ་
དང་། སོ་སོ་རང་རིག་མི་གཡོ་བ་དང་། བདག་རིག་གཞན་རིག་ཐམས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ཅད་པ་དང་། ཀུན་ཤེས་ཀུན་རིག་དམ་པ་བོ་ལ་སོགས་པ་དོན་དམ་པ་
མཚན་བརྗོད་དུ་གསུངས་པའི་དོན་ཐམས་ཅད་མ་ཡིན་པར་འགྱུར་ལ།
འདོད་པར་མི་ནུས་ཏེ། དེ་ལས་བཟློག་པ་ཡིན་པར་རྫོགས་ལྡན་གྱི་ཆོས་
མཆོག་ཁྱད་འཕགས་རྣམས་ལས་གསལ་བར་གསུངས་ཤིང་ཡང་དང་
ཡང་དུ་གསུངས་པའི་ཕྱིར་རོ། རྒྱལ་ཁམས་ཆེན་པོ་གཉིས་སུ་གསུངས་
པའི་ཕྱིར། ཞེས་པ་ནི་དོན་དམ་གྱི་རྒྱལ་ཁམས་ཆེན་པོ་དང་། ཀུན་རྫོབ་
ཀྱི་རྒྱལ་ཁམས་ཆེན་པོའི། །དེའི་ཕྱིར། བདེན་གཉིས་ངོ་བོ་གཅིག་པ་མི་
སྲིད་ལ། ངོ་བོ་ཐ་དད་པ་ཡང་མ་ཡིན་ཞིང་། ཞེས་པ་ལ་སོགས་པ་
ཚིགས་བཅད་ཕྱེད་དང་གསུམ་ནི་གོ་སླའོ། །གསུམ་ལྡན་མར་བཅད་དེ་
ལས་གཞན་དུ་སྨྲ། ཞེས་པ་ནི་རྫོགས་ལྡན་གྱི་ཆོས་སྐྱོན་མེད་པ་ལས་ཡོན་
ཏན་གྱི་རྐང་པ་གཅིག་ཉམས་པའམ་གཉིས་ཉམས་པའམ་གསུམ་ཉམས་
པ་སྟེ། འདིར་རྐང་བ་ཞེས་པ་ནི་བཞི་ཆའི་མིང་ངོ། །དེ་རྣམས་ཇི་སྐད་
སྨྲ་ན། རང་རང་ངོ་བོས་སྟོང་བ། ཞེས་པ་ལ་སོགས་པ་ནས། སྣང་
སྟོང་གཉིས་ལས་འཁོར་འདས་དོན་དུ་འདོད། ཅེས་པ་ནི་མཐར་ཐུག་
པ་ནི་ལྟ་བ་ངན་པ་དེ་རྣམས་ཀྱི་འདོད་ལུགས་བརྗོད་པ་སྟེ། ཚིག་གི་དོན་
ནི་གོ་སླའོ། །སྣང་ཚད་ཀུན་རྫོབ་འཁོར་བ་ཡིན་ན་ནི་ཞེས་པ་ནས་འདི་
ལ་ཉེས་སྐྱོན་གཞན་ཡང་དཔག་མེད་དོ། །ཞེས་པའི་བར་གྱིས་ནི་རྫོགས་
ལྡན་གྱི་ལུང་དང་རིགས་པ་དམ་པས་ལྟ་ངན་དེ་དག་སུན་དབྱུང་བ་སྟེ།



བཀའ་འཁོར་ལོ་ཐ་མའི་དགོངས་དོན།
སྣང་བ་གང་ཡིན་ཀུན་རྫོབ་འཁོར་བ་དང་། སྟོང་བ་གང་ཡིན་དོན་དམ་
མྱང་འདས་ཡིན་པར་འདོད་ན་ཉེས་སྐྱོན་དཔག་ཏུ་མེད་པ་འབྱུང་ཞེས་པ་
སྟེ་ཚིག་གི་དོན་ནི་རྟོགས་པར་སླའོ། །བདེན་གཉིས་འཁོར་འདས་ངོ་བོ་
གཅིག་ན་ནི། བདེ་གཤེགས་སྙིང་བོ་དང་གློ་བུར་དྲི་མའང་དབྱེར་མེད་
གཅིག་ཡིན་དགོས་ལ། གཅིག་ཡིན་ན་འབྲལ་དུ་རུང་མི་རུང་ཆ་གཉིས་
འགལ་བའི་ཕྱིར་ལམ་བདེན་གྱིས་གློ་བུར་དྲི་མ་བཅོམ་པ་ན་བདེ་གཤེགས་
སྙིང་བོའང་བཅོམ་པར་འགྱུར་དགོས་པ་ལས་དེ་ནི་མི་སྲིད་དོ། །དེས་ན་
བརྟག་པར་མཛོད་ཅེས་པ་ལ་སོགས་པ་རྫོགས་ལྡན་ལུགས་ལ་ཉེས་སྐྱོན་དེ་
རྣམས་མེད། ཅེས་པའི་མཐར་ཐུག་པ་ནི་གོ་སླ་སྟེ། དེ་དག་གཅིག་མ་
ཡིན་གྱི་ཐ་དད་འབྲེལ་མེད་ཡིན་པར་རྫོགས་ལྡན་གྱིས་དགོངས་པ་ཡང་
དག་ལ་གནས་པའི་ཕྱིར་རོ། །ཤེས་བྱ་ཐམས་ཅད་དངོས་པོ་དངོས་མེད་
དུ་འདུས་པར་འདོད་པ་ནི་གསུམ་ལྡན་མར་བཅད་ཀྱི་ལུགས་ཏེ་སྐྱོན་དང་
བཅས་པའོ། །གང་གི་ཕྱིར་ཆོས་ཉིད་དབུ་མ་ཤེས་བྱའི་མཆོག་ཡིན་ཡང་།
དངོས་པོ་དངོས་མེད་གང་ཡང་མ་ཡིན་གྱི། ཕུང་པོ་གསུམ་པར་བཞེད་
པ་རྫོགས་ལྡན་ལུགས་ཀྱིས་གནོད་པའི་ཕྱིར་རོ། །དེ་ཕྱིར་ཤེས་བྱ་ཐམས་
ཅད་དངོས་པོ་དངོས་མེད་དུ། འདུས་པ་མིན་ཏེ་ཕུང་པོ་གསུམ་པ་ཡོད་
པའི་ཕྱིར་རོ། །དེ་ཡང་འཕགས་པ་ལྷས་མཛད་པའི་ཡེ་ཤེས་སྙིང་བོ་ཀུན་
ལས་བཏུས་ཀྱི་བཤད་སྦྱར་དུ། ཡོད་མེད་མིན་ཞེས་སྨོས་ཏེ་ཕུང་བོ་



ཀུནབྱོན་དང་རྗེ་བཙུན་གྱི་གསུང་ཐོར་བུ།
གསུམ་པར་གྱུར་བའི་ཕྱིར་རོ། །ཞེས་གང་གསུངས་པའོ། །ཕུང་བོ་
གསུམ་པ་ལ་ཡང་གཉིས་ཏེ། ཀུན་རྫོབ་ཡིན་པའི་ཕུང་བོ་གསུམ་པ་དང་།
དོན་དམ་པ་ཡིན་པའི་ཕུང་བོ་གསུམ་པའོ། །དེ་བཞིན་དུ་འདུས་བྱས་
ཡིན་མིན་དང་། མི་རྟག་པ་ཡིན་མིན་དང་། རྣམ་ཤེས་ཡིན་མིན་དང་།
ཡེ་ཤེས་ཡིན་མིན་ལ་སོགས་པའི་ཕུང་བོ་གསུམ་པ་ཤིན་ཏུ་མང་བར་ཡོད་
པ་ལས་འདི་ནི་དོན་དམ་པ་འདུས་མ་བྱས་རྟག་པའི་ཡེ་ཤེས་ཡིན་ཏེ།
དངོས་དང་དངོས་མེད་ཟད་པའི་གཙོ། །ཐོག་མཐའ་མེད་ཅིང་ཞི་བ་ཡི། །
བྱང་ཆུབ་སེམས་དེ་ལ་ཕྱག་འཚལ། །ཞེས་གསུངས་པའོ། །དོན་དམ་
བདེན་པའི་ཕུང་བོ་གསུམ་པ་ལ་ནི། གཉིས་ཀ་མིན་པའི་ཕུང་པོ་གསུམ་
པ་དང་། གཉིས་ཀ་ཡིན་པའི་ཕུང་བོ་གསུམ་པ་དོན་གཅིག་ལ་འདུ་བ་
ཡོད་དེ། ཇི་སྐད་དུ་དངོས་དང་དངོས་པོ་མེད་པ་དང་། གདོད་ནས་
གྲོལ་བའི་དེ་བཞིན་གཤེགས། ཞེས་སོགས་ཀྱིས་གཉིས་ཀ་ཡིན་པའི་ཕུང་
པོ་གསུམ་པ་གསུངས་པའོ། །གཉིས་ཀ་མིན་པའི་ཕུང་བོ་གསུམ་པ་ནི་
སྔར་བཤད་ཅིང་ཟིན་ཏོ། །དེ་ལྟར་དོན་དམ་ཡིན་པའི་ཕུང་བོ་གསུམ་པ་
ལ་གཉིས་ཡིན་དང་གཉིས་མིན་གྱི་ཕུང་བོ་གསུམ་པ་གཅིག་ཏུ་འདུ་ཡང་།
ཀུན་རྫོབ་ཡིན་པའི་ཕུང་བོ་གསུམ་པ་ལ་ནི་དེ་འདྲ་མི་སྲིད་དེ། དོན་དམ་
བདེན་པ་ནི་འགལ་འདུས་སྐྱོན་མེད་དང་། ཀུན་རྫོབ་ཡིན་པ་ནི་འགལ་
འདུས་སྐྱོན་ཡོད་ཡིན་པའི་ཕྱིར་རོ། དེ་ལྟར་དངོས་པོ་དང་དངོས་མེད་



བཀའ་འཁོར་ལོ་ཐ་མའི་དགོངས་དོན།
ལ་ཕུང་བོ་གསུམ་པ་ཡོད་ཀྱང་བེམ་པོ་དང་རིག་པ་ལ་ནི་ཕུང་བོ་གསུམ་པ་
མེད་དེ་ཤེས་བྱ་ཐམས་ཅད་བེམ་རིག་གཉིས་སུ་ཁ་ཚོན་ཆོད་པའི་ཕྱིར་
རོ། །དེ་ཡང་ཤེས་བྱ་ཡིན་ན་རང་རིག་མི་རིག་གཉིས་ལས་མ་འདས་ཏེ།
རང་རིག་ན་མི་རིག་འགལ་ལ། རང་མི་རིག་ན་རིག་པར་འགལ་བས་ཕུང་
བོ་གསུམ་པ་མེད་པའི་ཕྱིར་རོ། །དེའི་ཕྱིར་དེ་ལ་ཕུང་བོ་གསུམ་པ་མེད།
ཅེས་པ་འདི་ནི་རྫོགས་ལྡན་ཆོས་ལུགས་ཡིན། གསུམ་ལྡན་མར་བཅད་
ཀྱི་སྤྱོད་ཡུལ་མ་ཡིན་པས་བློར་ཤོང་བ་དཀའོ། །གསུམ་ལྡན་མར་བཅད་
སྐྱོན་ཅན་རྣམས་ཀྱི་ལུགས་ལ་ནི་ཆོས་ཉིད་དེ་བཞིན་དང་། ཡང་དག་
པའི་མཐའ་ལ་སོགས་པ་བེམ་རིག་གང་ཡང་མ་ཡིན་པའི་ཕུང་བོ་གསུམ་
པར་འདོད་དེ་འདི་ལ་ནི་གནོད་བྱེད་ཤིན་ཏུ་མང་བར་ཡོད་དེ། དེ་གང་
ཞེ་ན་གལ་ཏེ་ཆོས་ཀྱི་དབྱིངས་རིག་པ་མ་ཡིན་ན་ནི། འོ་ན་དབྱིངས་རིག་
དབྱེར་མེད་པའི་ཡེ་ཤེས་དང་། ཆོས་ཀྱི་དབྱིངས་ཀྱི་ཡེ་ཤེས་དང་དོན་
དམ་རང་བྱུང་ཡེ་ཤེས་རྣམས་གང་ལ་བགྱི་འདུས་བྱས་མི་རྟག་པ་ཡིན་
པའི་ཡེ་ཤེས་རྣམས་ལ་བགྱིའོ། །ཞེ་ན་དོན་དམ་སོ་སོ་རང་རིག་མི་གཡོ་བ་
ཞེས་པ་ལ་སོགས་པ་ནས་དོན་དམ་ཡེ་ཤེས་སྐུ་ཉིད་ཁྱོད་ལ་འདུད། ཅེས་
སོགས་རྣམ་པ་མང་བོས་དོན་དམ་བདེན་པ་ནི་ཤེས་པ་དང་རིག་པ་དང་
ཡེ་ཤེས་ཡིན་པར་སྟོན་ཅིང་། བདག་རིག་གཞན་རིག་དང་ཀུན་ཤེས་ཀུན་
རིག་དང་ཡེ་ཤེས་ལྔའི་བདག་ཉིད་དང་ཤེས་བཅུ་རྣམ་དག་ཡེ་ཤེས་སྐུ་སྟེ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
རང་བྱུང་བ་དང་ཐམས་ཅད་མཁྱེན་པའི་ཡེ་ཤེས་མཚོ་ལ་སོགས་པའི་
གཞུང་ནས་ཇི་ལྟར་འབྱུང་བ་བཞིན་དོན་དམ་དུ་དོན་ལ་གནས་པའི་ཕྱིར་
འདི་ལ་འདུས་བྱས་མི་རྟག་པ་དང་རྣམ་ཤེས་ཀྱི་ཆོས་འགའ་ཙམ་ཡང་
འདྲེས་པ་མེད་ཅིང་། རྒྱུད་འདི་ནི་དོན་དམ་གྱི་མཚན་ཡང་དག་པར་ཇི་
ལྟ་བ་བཞིན་བརྗོད་པ་ཡིན་གྱི་ཀུན་རྫོབ་ཀྱི་མཚན་བརྗོད་པ་ནི་མ་ཡིན་
པས་འདིའི་དོན་འདུས་བྱས་མི་རྟག་པ་དང་རྟེན་ཅིང་འབྲེལ་འབྱུང་དང་
རྣམ་ཤེས་སྐད་ཅིག་མ་ལ་འཆད་པ་རྣམས་ནི་ལོགས་པར་བཤད་པ་འབའ་
ཞིག་ཡིན་ནོ། །སོ་སོའི་ཚིག་གི་དོན་ནི་རྟོགས་པར་སླའོ། །དེ་ཕྱིར་སྐད་
ཅིག་ལས་འདས་ཡེ་ཤེས་ནི་ཞེས་སོགས་ཀྱི་དོན་ནི་བཅོམ་ལྡན་འདས་སྤྱན་
རས་གཟིགས་དབང་ཕྱུག་གི་ཞལ་སྔ་ནས་མཐར་ཐུག་དེ་ཁོ་ན་ཉིད་ངོས་
འཛིན་པའི་སྐབས་སུ་སྐད་ཅིག་གཅིག་དང་དུ་མ་དང་བྲལ་བའི་ཡེ་ཤེས་
ནི་རྒྱུལ་བ་རྣམས་ཀྱིས་དེ་ཁོ་ན་ཉིད་ཅེས་གསུངས་སོ། །ཞེས་དཔལ་དུས་
ཀྱི་འཁོར་ལོའི་རྒྱུས་འགྲེལ་དྲི་མ་མེད་པའི་འོད་དུ་གསུངས་སོ། །གལ་ཏེ་
དོན་དམ་བདེན་པ་ཤེས་པ་དང་རིག་པ་དང་རང་རིག་མ་ཡིན་ན། གཤིས་
ལུགས་ཟབ་མོ་སྟོན་པའི་རྫོགས་ལྡན་ཆོས། མདོ་རྒྱུད་ཟབ་མོ་ཀུན་དང་
འགལ་བར་འགྱུར་ཏེ་དེ་རྣམས་ལས་ནི་དོན་དམ་ཆོས་ཉིད་གང་ཡིན་
ཐམས་ཅད་རིག་པ་དང་རང་རིག་དང་བདེ་བ་དང་ཤེས་པ་དང་ཡེ་ཤེས་
དང་རྟགཔ་དང་འདུས་མ་བྱས་དང་ཁྱབ་བདག་ལ་སོགས་པར་རང་རིག་



བཀའ་འཁོར་ལོ་ཐ་མའི་དགོངས་དོན།
ཡང་ཡང་གསུངས་པས་གནོད་དེ་མགོ་བོར་ཐོག་ལྟུང་བ་བཞིན་ནོ། །
གལ་ཏེ་གསུམ་ལྡན་མར་བཅད་ཀྱི་ལོག་རྟོག་དོན་དམ་ཤེས་པ་ཡིན་ན་ནི།
འདུས་བྱས་ཡིན་པར་འགྱུར་ཞིང་མི་རྟག་པར་ཡང་འགྱུར་རོ་ཞེ་ན་ཁྱབ་
པ་མེད་དོ། །དེ་འདྲ་ལ་ཁྱབ་པ་ཡོད་པར་འདོད་པ་ནི་གསུམ་ལྡན་མར་
བཅད་སྐྱོན་ཅན་རྣམས་ཀྱི་ལུགས་ཡིན་གྱི། རྫོགས་ལྡན་ཆོས་མཆོག་ཁྱད་
འཕགས་ལུགས་ལ་ནི། འདུས་མ་བྱས་དང་རྟག་པ་ཡིན་པའི་ཤེས་པ་
དང་རིག་པ་དང་ཡེ་ཤེས་དང་རང་རིག་དང་བདེ་བ་དང་འདོད་ཆགས་
ཆེན་པོ་དང་དགའ་བ་ཆེན་པོ་མགུ་བ་ཆེ་ལ་སོགས་པ་ཤིན་ཏུ་མང་བར་
བཤད་ཅིང་འཆད་པར་ཡང་འགྱུར་རོ། །དེས་ན་འདི་ནི་ཤེས་པ་ལ་ཡང་
འདུས་བྱས་འདུས་མ་བྱས་ཞེས་པ་ནས་ཤན་འབྱེད་ལ་བློ་ལེགས་པར་ཕྱེ་
ནས་གསུངས། ཞེས་པའི་བར་ནི་གོ་སླའོ། །དབྱེར་ཡོད་དབྱེར་མེད་
ལེགས་པར་ཕྱེ་ནས་གསུངས་ཞེས་པ་ལ་གཉིས་ཏེ། དབྱེར་ཡོད་ཀྱི་སྡེ་
དང་དབྱེར་མེད་ཀྱི་སྡེའོ། །དེ་ལ་དབྱེར་ཡོད་ཀྱི་སྡེ་ནི་བདེན་གཉིས་མཚན་
ཉིད་པ་དང་འཁོར་འདས་མཚན་ཉིད་པ་དང་སྲིད་ཞི་མཚན་ཉིད་པ་དང་
བདེན་བཞི་མཚན་ཉིད་པ་དང་ངོ་བོ་ཉིད་གསུམ་མཚན་ཉིད་པ་ལ་སོགས་
པ་རྣམས་སོ། །དབྱེར་མེད་ཀྱི་སྡེ་ནི་དུས་འཁོར་བདེ་དགྱེས་གསང་འདུས་
ལ་སོགས་པ་ཆོས་ཉིད་ཀྱི་རྒྱུད་སྡེ་བཞི་ལྷ་དང་དཀྱིལ་འཁོར་ལ་སོགས་པ་
རིགས་ཀྱི་དབྱེ་བསྡུ་ཇི་སྙེད་གསུངས་པ་ཐམས་ཅད་ལ་མིང་དང་རྣམ་པའི་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
དབྱེ་བ་ཡོད་ཀྱང་དོན་གྱི་ངོ་བོ་དབྱེར་མེད་པ་སྟེ་ཕྱག་རྒྱུ་ཆེན་པོ་དང་དབུ་
མ་ཆེན་པོ་དང་མྱང་འདས་ཆེན་པོ་དང་འོད་གསལ་ཆེན་པོ་སྲོག་ཆེན་པོ་
དང་མཆོད་པ་ཆེན་པོ་དང་འདོད་ཆགས་ཆེན་པོ་དང་གཟུགས་ཆེན་པོ་ལ་
སོགས་པ་དང་ཤིན་ཏུ་རྣལ་འབྱོར་དང་ཤིན་ཏུ་སྤྲོས་མེད་དང་ཤེར་ཕྱིན་
ཟབ་མོ་དང་ཡོངས་གྲུབ་བཅུ་གཉིས་ལ་སོགས་པ་ཤིན་ཏུ་མང་བོ་རྣམས་
དོན་གྱི་ངོ་བོ་དབྱེར་མེད་པའོ། །དེ་རྣམས་དངོས་པོ་སོ་སོ་ཐ་དད་དུ་
འདོད་པ་ལ་ནི་རྫོགས་ལྡན་གྱི་ལུང་གིས་གནོད་དེ། ཇི་སྐད་དུ། གཟུགས་
རྣམ་པར་དག་པ་གང་ཡིན་པ་དེ་ནི་ཤེར་ཕྱིན་རྣམ་པར་དག་པའོ། །ཤེར་
ཕྱིན་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ་སྟེ།
དེ་ལྟར་ན་གཟུགས་རྣམ་པར་དག་པ་དང་ཤེར་ཕྱིན་རྣམ་པར་དག་པ་
འདི་ལ་གཉིས་སུ་མེད་དེ་གཉིས་སུ་བྱར་མེད་སོ་སོ་མ་ཡིན་ཐ་མི་དད་
དོ། །ཞེས་སོགས་རྒྱ་ཆེར་རབ་འབྱམས་བཀའ་སྩལ་ཀྱི། གཉིས་སུ་ཡོད་
དོ། །གཉིས་སུ་བྱར་ཡོད་དོ། །སོ་སོ་ཡིན་ནོ། །ཐ་དད་དོ། །ཞེས་མ་
གསུངས་པའི་ཕྱིར་རོ། །འགྲེས་གཞན་རྣམས་ལའང་འདོན་པ་བསྒྱུར་
ནས་རྟོགས་པར་བྱའོ། །རྫོགས་ལྡན་གྱི་ལུགས་ལ་ནི་དབྱེར་ཡོད་དབྱེར་
མེད་འདི་དག་གོ་མ་ལོག་པར་ཡོད་ཀྱང་གསུམ་ལྡན་མར་བཅད་སྐྱོན་ཅན་
རྣམས་ཀྱིས་གོ་ལོག་བཤད་པ་ཤིན་ཏུ་མང་བར་སྣང་བས་དེ་རྣམས་ལ་
དབང་དུ་བྱས་ན་སླུ་བར་གདོན་མི་ཟའོ། །གཤིས་ལུགས་ནི་གཤིས་ཀྱི་



བཀའ་འཁོར་ལོ་ཐ་མའི་དགོངས་དོན།
གནས་ལུགས་ཟབ་མོ་ཆོས་ཉིད་ཀྱི་བཞུགས་ཚུལ་ཏེ་རང་བྱུང་ཡེ་ཤེས་
མཁའ་ཁྱབ་པོ། །འཁྲུལ་ལུགས་ནི་རྣམ་ཤེས་འཁྲུལ་བ་ཐམས་ཅད་དེ་
དུང་སེར་བོར་སྣང་བ་བཞིན་ནོ། །ཡིན་ལུགས་ནི་དོན་དམ་གྱི་གནས་
ལུགས་སོ། །འདོད་ལུགས་ནི་གང་ཟག་སྣ་ཚོགས་ཀྱི་འདོད་ལུགས་སྣ་
ཚོགས་ཏེ་དོན་དང་མཐུན་པའི་ངེས་པ་མེད་དོ། །སྲོལ་འབྱེད་སྲོལ་འགོག་
ཅེས་པ་ལ། སྲོལ་འབྱེད་ནི་རྫོགས་ལྡན་གྱི་སྐྱེས་མཆོག་དམ་པ་རྣམས་
ཀྱིས་རང་སྟོང་གཞན་སྟོང་དང་རྣམ་ཤེས་ཡེ་ཤེས་དང་ཀུན་བརྟགས་
ཡོངས་གྲུབ་དང་ཕྱི་ནང་གཞན་གསུམ་དང་རང་བཞིན་རྣམ་གསུམ་དང་
བདག་གསུམ་རྣམ་དབྱེ་དང་སྟོང་ཉིད་གསུམ་གྱི་རྣམ་དབྱེ་ལ་སོགས་པ་
དང་སྟོང་ཉིད་དང་ཡོངས་གྲུབ་དགུ་ལ་སོགས་པ་གཤིས་ལུགས་མཐར་
ཐུག་ཀུན་དང་མུ་གཉིས་གཉིས་སུ་གནས་པ་སྟོན་པའི་སྲོལ་ཏེ་རྒྱས་པར་
ཕྱེ་ན་ཤིན་ཏུ་མང་བར་ཡོད་དོ། །སྲོལ་འགོག་ནི་ཐམས་ཅད་རང་སྟོང་
ཡིན་པས་ཡོངས་གྲུབ་དགུ་དང་བཅུ་གཉིས་ལ་སོགས་པ་གཤིས་ལུགས་
ཟབ་མོ་ཐམས་ཅད་རང་སྟོང་ཡིན་ཞིང་། རང་སྟོང་གང་ཡིན་ཐམས་
ཅད་ཀྱང་དོན་དམ་ཆོས་སྐུ་ལ་སོགས་པ། གཤིས་ལུགས་ཟབ་མོ་མཐར་
ཐུག་ཡིན་ཡང་དོན་དམ་པ་ཅིར་ཡང་མ་གྱུར་པས། ཡང་དག་པར་ན་
སངས་རྒྱས་དང་བྱང་ཆུབ་དང་བྱང་ཆུབ་ཀྱི་སེམས་དང་བྱང་ཆུབ་སེམས་
དཔའ་དང་ལྷ་དང་སྔགས་དང་རྒྱུད་དང་དཀྱིལ་འཁོར་དང་ཕྱག་རྒྱ་དང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ། །
ཆོས་དང་དགེ་འདུན་ལ་སོགས་པ་གང་ཡང་མ་གྲུབ་པས་ཐམས་ཅད་མིང་
ཙམ་ཁོ་ན་ཡིན་ཞེས་སོགས་སུ་འདོད་པས་གསུམ་ལྡན་མར་བཅད་སྐྱོན་
ཅན་གྱི་འདོད་ལུགས་རྣམས་ཀྱི་སྲོལ་འབྱེད། སྔར་གྱི་སྲོལ་བཟང་བོ་དེ་
ཉམས་པར་བྱས་ཤིང་ནུབ་པར་བྱས་ནས། ཕྱིས་ཀྱི་སྲོལ་ངན་འདི་དར་
ཞིང་རྒྱས་པར་བྱས་ཏེ་རྒྱས་པར་ཕྱེ་ན་དཔག་ཏུ་མེད་པ་སྣང་ངོ་། །དེས་
ན་བསྟན་པའི་ཐུགས་ཁྲལ་མཛད་པའི་མཁས་པ་རྣམས་ཀྱིས་སྲོལ་འབྱེད་
དང་སྲོལ་འགོག་ལ་སྣང་མུན་པས་ཀྱང་ཁྱད་ཆེ་བ་ཡོད་པའི་ཁོངས་ཆོད་
པ་མཛད་པར་ཞུ། ཕུང་གསུམ་ཡོད་མེད་ལེགས་པར་ཕྱེ་ནས་གསུངས།
ཞེས་པ་ལ། དངོས་པོ་དངོས་མེད་ལ་ཕུང་བོ་གསུམ་པ་ཡོད་དེ། དེ་གཉིས་
གང་ཡང་མ་ཡིན་པའི་དེ་བཞིན་ཉིད་ནི་བུང་བོ་གསུམ་པར་རྟག་ཏུ་
བཞུགས་པའི་ཕྱིར་རོ། །གཉིས་ཀ་ཡིན་པའི་ཕུང་བོ་གསུམ་པ་ཡང་དེ་
བཞིན་ཉིད་ལ་སོགས་པའི་ཡོངས་གྲུབ་ཐམས་ཅད་དོ། །ཡོད་པ་དང་མེད་
པ་ཡང་དེ་བཞིན་ནོ། །བེམ་པོ་དང་རིག་པ་ལ་ནི་ཕུང་བོ་གསུམ་པ་མེད་
དེ་བེམ་རིག་གཉིས་སུ་མི་འདུ་བའི་ཤེས་བྱའི་ཁྱད་པར་འགའ་ཡང་མེད་
པའི་ཕྱིར་རོ། །ངེས་དོན་གྱི་གནད་ཟབ་མོ་འདི་དག་ནི་རྫོགས་ལྡན་གྱི་
ཆོས་དང་གང་ཟག་ལ་གྲགས་ཀྱི་གསུམ་ལྡན་མར་བཅད་ཀྱི་ཆོས་དང་གང་
ཐོག་ལ་དེ་ལྟ་མ་ཡིན་པས། དེང་སང་གི་མི་རྣམས་ཀྱི་བློར་ཤོང་བ་
དཀའོ། །དུས་བཞི་ཆེ་ཆུང་ལ་སོགས་ལེགས་པར་ཕྱེ་ནས་གསུངས་པ་ནི།
，，



བཀའ་འཁོར་ལོ་ཐ་མའི་དགོངས་དོན།
དཔལ་དུས་ཀྱི་འཁོར་ལོའི་རྒྱུད་འགྲེལ་ཆེན་པོར། དུས་བཞི་ཆེན་པོ་ནི་
སྤྱིར་བསྐལ་དུས་བཟང་ངན་ཡིན་ལ། དུས་བཞི་ཆུང་བ་ནི་བསྟན་པའི་
བཟང་ངན་ཏེ་སངས་རྒྱས་ཀྱི་ཆོས་ལ་ངན་པ་མེད་ཀྱང་། གང་ཟག་གི་
དབང་གིས་སྐྱོན་དང་ལྷད་ཞུགས་པའི་ཕུལ་ཇེ་ཆེ་ཇེ་ཆེར་གྱུར་བ་ལས།
གསུམ་ལྡན་དང་གཉིས་ལྡན་དང་མཐར་རྩོད་ལྡན་དུ་ཡང་འགྱུར་བའི་
ཕྱིར་རོ། །དེ་རྣམས་ལས་ཡིད་ཆེས་ཀྱི་དཔང་བོར་རུང་བ་དང་མི་རུང་བ་
གང་ཞེ་ན། རྫོགས་ལྡན་གྱི་ཆོས་ནི་ཡིད་ཆེས་ཀྱི་དཔང་བོར་རུང་བ་སྟེ།
དེར་ཇི་སྐད་གསུངས་པ་བཞིན་དོན་ལ་གནས་པའི་ཕྱིར་རོ། །གསུམ་
ལྡན་མར་བཅད་ལ་ནི་སྲོལ་འགོག་གི་སྐྱོན་འདྲེས་ཤིང་མང་དུ་འདྲེས་ལ་
ཆེས་ཤིན་ཏུ་མང་བར་འདྲེས་པའི་ཕྱིར་ཡིད་ཆེས་ཀྱི་དཔང་བོར་མི་རུང་
ངོ་། །དེས་ན་དཔང་རུང་དང་མི་རུང་ཕྱེ་ནས་གསུངས་སོ། །
ཞེས་སོ། །ངོ་བོ་ཉིད་གསུམ་ལེགས་པར་ཕྱེ་ནས་གསུངས། ཞེས་པ་ནི་
སངས་རྒྱས་བཅོམ་ལྡན་འདས་རང་ཉིད་ཀྱིས་གསུངས་པའི་ཤེར་ཕྱིན་
དབུ་མ་ལ་སོགས་པའི་རང་འགྲེལ་རྣམས་སུ་སྟེ། ཁྲི་བརྒྱད་སྟོང་བའི་
ལེའུ་བརྒྱད་ཅུ་རྩ་གསུམ་པ་དང་ཉི་ཁྲི་ལྔ་སྟོང་བའི་ལེའུ་བདུན་ཅུ་རྩ་
གཉིས་པར་གཟུགས་ནས་སངས་རྒྱས་ཀྱི་ཆོས་རྣམས་ཀྱི་བར་ཚན་པ་
གསུམ་དུ་ལེགས་པར་ཕྱེ་ནས། ཀུན་བཏགས་ཡིན་པའི་གཟུགས་སོགས་
ཆོས་རྣམས་ནི་ཤེས་པར་བྱ་བ་དང་། གཞན་དབང་ཡིན་པའི་གཟུགས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
སོགས་ཆོས་རྣམས་ནི་སྤང་བར་བྱ་བ་དང་། ཆོས་ཉིད་ཡོངས་གྲུབ་ཡིན་
པའི་གཟུགས་སོགས་ཆོས་རྣམས་ནི་དྲི་མ་བསལ་ནས་ཐོབ་པར་བྱ་བ་ཉིད་
དུ་གསུངས་པ་དང་། ཤེར་ཕྱིན་ལྔ་བརྒྱ་བར་ཡང་། དངོས་པོ་མེད་
པའི་གཟུགས་སོགས་ནི་ཀུན་བརྟགས་ཡིན་པས་ཤེས་པར་བྱ་བ་དང་།
དངོས་པོ་ངན་པའི་གཟུགས་སོགས་ནི་གཞན་དབང་ཡིན་པས་སྤང་བར་
བྱ་བ་དང་། གཤིས་ལ་དངོས་པོ་ཡོད་པའི་གཟུགས་སོགས་ནི་ཡོངས་
གྲུབ་ཡིན་པས་དྲི་མ་བསལ་བ་ནས་ཐོབ་པར་བྱ་བ་ཉིད་དོ། །དེ་ལྟར་ལེའུ་
གསུམ་པ་གནས་པ་དེ་རྣམས་ཤེས་པ་དང་སྤང་བ་དང་དྲི་མ་བསལ་ནས་
མངོན་དུ་བྱས་པར་གསུངས་ཤིང་། དེ་ལྟར་མ་བྱས་ན་ཉན་རང་གི་བྱང་
ཆུབ་ཀྱང་མི་ཐོབ་ན་ཐེག་ཆེན་གྱི་བྱང་ཆུབ་ལྟ་ཅི་སྨོས་པར་གསུངས་པ་
དང་། དབུ་མ་ཆེན་པོ་མདོ་སྡེའི་རྒྱུན་དུ་ཡང་། རྟག་ཏུ་གཉིས་བྲལ་
འཁྲུལ་བའི་རྟེན་གང་ཡིན་དང་གང་ཞིག་རྣམ་ཀུན་ཏུ། བརྗོད་པར་
ནུས་མ་ཡིན་ཞིང་སྤྲོས་པ་མེད་པའི་བདག་ཉིད་དེ་ཁོ་ན། ཤེས་བྱ་སྤང་
བྱ་རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ། དེ་བཞིན་ནམ་
མཁའ་གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད། ཅེས་
དང་། དབུ་མ་ཆེན་པོའི་གཞུང་དབུས་དང་མཐའ་རྣམ་འབྱེད་དུ་ཡང་།
ཡོངས་སུ་ཤེས་དང་སྤང་བ་དང་། ཐོབ་པར་མངོན་སུམ་བྱ་བས་ནི། ཞེས་
དང་། གསེར་འོད་དམ་པ་ལ་སོགས་པ་རྫོགས་ལྡན་དབུ་མའི་གཞུང་



བཀའ་འཁོར་ལོ་ཐ་མའི་དགོངས་དོན་
མ |
མཆོག་ཆེས་ཐེན་ཏུ་མང་བ་རྣམས་སུ་གསུངས་གོ །བདག་གསུམ་རྣམ་
དབྱེ་ལེགས་པར་ཕྱེ་ནས་གསུངས། ཞེས་པ་ལ་བདག་གསུམ་ནི་གང་
ཟག་གི་བདག་དང་ཆོས་ཀྱི་བདག་དང་དག་པའི་བདག་སྟེ། ཀུན་
བརྟགས་ཀྱི་བདག་ཉིད་དང་། གཞན་དབང་གི་བདག་ཉིད་དང་། དེ་
བཞིན་ཉིད་ཀྱི་བདག་ཉིད་ཤེས་པ་དང། སྤངས་པ་དང་། ཐོབ་པར་བྱ་
བའོ། །སྟོང་ཉིད་གསུམ་གྱི་རྣམ་དབྱེ། ཞེས་པ་ལ། དབུ་མ་ཆེན་པོ་
མདོ་སྡེའི་རྒྱན་དུ། མེད་པའི་སྟོང་པ་ཉིད་ཤེས་ཤིང་། དེ་བཞིན་ཡོད་
པའི་སྟོང་ཉིད་དང་། རང་བཞིན་སྟོང་པ་ཉིད་ཤེས་ན། སྟོང་པ་ཤེས་
པ་ཞེས་བརྗོད་དོ། །ཞེས་དང་། ཤེར་ཕྱིན་ལྔ་བརྒྱ་བ་ལ་སོགས་པ་
རྫོགས་ལྡན་གྱི་དབུ་མའི་གཞུང་མང་བོར་ཕྱེ་ནས་གསུངས་ཏེ། སྔ་མ་
གཉིས་ནི་རང་སྟོང་ཟབ་མིན་དང་། ཕྱི་མ་གཅིག་ནི་གཞན་སྟོང་ཟབ་
མོའོ། །ཕྱི་ནང་གཞན་མཆོད་ལེགས་པར་ཕྱེ་ནས་གསུངས། ཞེས་པ་ལ།
ཕྱི་ནང་སྣོད་བཅུད་དམན་པ་ཀུན་རྫོབ་འདི་དང་། འདི་ལས་གཞན་
མཆོག་ཕ་རོལ་དམ་པ་དང་པོའི་སངས་རྒྱས་ཏེ། འབྲས་བུ་ཤུན་པའི་
ཕྱིའི་ཆ་དང་ནང་གི་ཆ་དང་འབྲས་བུའི་སྙིང་བོ་རྣམས་ངོ་བོ་མི་གཅིག་
ཀྱང་རྣམ་པ་འདྲ་བར་གསུངས་པ་སྟེ། རྫོགས་ལྡན་གྱི་ཆོས་རྒྱུད་མཆོག་
ཟབ་མོ་མང་བོར། ཇི་ལྟར་ཕྱི་རོལ་དེ་བཞིན་ནང་། །ཇི་ལྟར་ནང་ལ་དེ་
བཞིན་གཞན། །ཞེས་པའོ། །དེ་ལ་ཕྱི་ནང་བརྟན་གཡོ་འདི་ནི་རང་སྟོང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ཟབ་མིན་དང་། འདི་ལས་གཞན་མཆོག་ཕ་རོལ་གཞན་པ་དང་བོའི་
སངས་རྒྱས་ནི་གཞན་སྟོང་ཟབ་མོའོ། །བདེན་བཞི་དབྱེར་ཡོད་ནི་རབ་
ཏུ་གྲགས་ཏེ། འགོག་བདེན་ནི་གཞན་སྟོང་ཟབ་མོ་དང་། ལྷག་མ་
གསུམ་ནི་རང་སྟོང་མི་ཟབ་པའོ། །བདེན་བཞི་དབྱེར་མེད་ནི་དོན་དམ་
བདེན་པ་གཅིག་ཉིད་བདེན་བཞི་ཚུལ་གྱི་རྣམ་པ་ཅན་དེ། བཞི་གའང་
གཞན་སྟོང་ཟབ་མོ་ཆོས་བཞི་ནི་སྦྱང་གཞི་དང་སྦྱང་བྱ་སྦྱོང་བྱེད་དང་
སྦྱང་འབྲས་ཏེ། འདུས་མ་བྱས་ཀྱི་ནམ་མཁའ་དང་། དེ་ལ་གནས་པའི་
སྤྲིན་དང་། དེ་འཐོར་བའི་རླུང་དང་། སྤྲིན་སངས་པའི་ནམ་མཁའ་
རྣམས་ཀྱི་དཔེས་ཤེས་པར་བྱའོ། །དེ་ལ་མཐར་ཐུག་གི་སྦྱང་གཞི་སྦྱང་
འབྲས་ནི་གཞན་སྟོང་ཟབ་མོ་ཡིན་ཞིང་། ལྷག་མ་རྣམས་ནི་རང་སྟོང་མི་
ཟབ་པའོ། །ཆོས་ལྔ་ནི་མིང་དང་། རྒྱུ་མཚན་དང་། རྣམ་པར་རྟོག་
པ་དང། དེ་བཞིན་ཉིད་དང་། ཡང་དག་པའི་ཡེ་ཤེས་དེ་བཞིན་ཉིད་
གཞན་སྟོང་ཟབ་མོ་ཡིན་ལ། ལྷག་མ་བཞི་ནི་རང་སྟོང་ངོ་། ལ་སོགས་
པའི་སྒྲས་ཤེས་བྱའི་སྡུད་བྱེད་གསུམ་ནི་གཟུགས་ཀྱི་ཕུང་བོ་དང། ཆོས་
ཀྱི་ཁམས་དང་། ཡིད་ཀྱི་སྐྱེ་མཆེད་དེ། དེ་རྣམས་སུ་མི་འདུ་བའི་ཆོས་
འགའ་ཡང་མེད་པའི་ཕྱིར་རོ། །དེ་ལ་འདུས་མ་བྱས་རྣམས་ཆོས་ཀྱི་
ཁམས་སུ་འདུ་ཞིང་། དེ་བཞིན་ཉིད་ཀྱང་འདུས་མ་བྱས་སུ་འདུས་སོ། །
རྫོགས་ལྡན་ཆོས་མཆོག་རྣམས་ལ་གོམས་བྱས་ན་ཞེས་པ་ནས་ལོག་བཤད་
，



༡༥
བཀའ་འཁོར་ལོ་ཐ་མའི་དགོངས་དོག
དེ་འདྲ་སྤོང་གྱུར་ཅིག་ཅེས་པའི་མཐར་ཐུག་པ་ནི་གསལ་ལོ། །གལ་ཏེ་དེ་
རྣམས་ཐམས་ཅད་ཀུན་རྫོབ་ཡིན། དོན་དམ་བདེན་པ་ཅིར་ཡང་མ་གྲུབ་
པས། སྙིང་བོའི་དཀྱིལ་འཁོར་སོགས་ཀྱང་མིན་ཞེ་ན། ཞེས་པ་ནི་
གསུམ་ལྡན་མར་བཅད་སྐྱོན་ཅན་རྣམས་ཀྱི་འདོད་ལུགས་བརྗོད་ནས།
དེ་སུན་དབྱུང་བ་ནི། ཁྱབ་བྱེད་ཁེགས་ནས་ཁྱབ་བྱ་ཁེགས་ཕྱིར་དང་།
ཞེས་པ་ལ་སོགས་པའོ། །གལ་ཏེ་དོན་དམ་བདེན་པ་ཅིར་ཡང་མ་གྲུབ་ན།
རི་བོང་གི་རྭ་བཞིན་དུ་དོན་དམ་བདེན་པ་གཏན་ནས་ཁེགས་པར་འགྱུར་
ལ། , དེ་ཁེགས་ན་ཀུན་རྫོབ་ཀྱི་རྟེན་དང་ཁྱབ་བྱེད་ཁེགས་པ་ཡིན་པས་
ཀུན་རྫོབ་ཀྱང་ཁེགས་པར་འགྱུར་བ་ལ་སོགས་པ་སྙིང་བོ་ཁེགས་ན་དྲི་མ་
ཁེགས་འགྱུར་ཞིང་ཞེས་པའི་བར་ནི་རབ་ཏུ་གསལ་ཏེ། རྟེན་དང་ཁྱབ་
བྱེད་ཁེགས་ན་བརྟེན་པ་དང་ཁྱབ་བྱ་ཁེགས་པའི་ཕྱིར་རོ། །དེས་ན་
གཙང་བ་དང་བདག་མཆོག་དང་བདེ་ཆེན་དང་རྟག་པ་ཁེགས་ན་བདེ་
གཤེགས་སྙིང་བོ་ཁེགས་པར་འགྱུར་ལ། དེ་ཁེགས་ན་མི་རྟག་པ་དང་མི་
གཙང་བ་ལ་སོགས་པ་ཆོས་ཐམས་ཅད་ཁེགས་པར་འགྱུར་ཞིང་། སངས་
རྒྱུས་མེད་ན་སེམས་ཅན་མེད་པར་འགྱུར་བ་ལ་སོགས་པའི་རྒྱུ་མཚན་ཡང་
སྔར་བསྟན་པ་རྣམས་དང་གནད་གཅིག་གོ །འབྲེལ་བ་ཡོད་པའི་རྟེན་
དང་བརྟེན་པ་ཡོད། །འབྲེལ་བ་མེད་པའི་རྟེན་དང་བརྟེན་པ་ཡོད། །
འབྲེལ་བ་ཡོད་པའི་ཁྱབ་བྱེད་ཁྱབ་བྱ་ཡོད། །འབྲེལ་བ་མེད་པའི་ཁྱབ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བྱེད་ཁྱབ་བྱ་ཡོད། །ངོ་བོ་གཅིག་པའི་རྟེན་དང་བརྟེན་པ་ཡོད། །ངོ་བོ་
སོ་སོའི་རྟེན་དང་བརྟེན་པ་ཡོད། །ངོ་བོ་གཅིག་པའི་ཁྱབ་བྱེད་ཁྱབ་བྱ་
ཡོད། །ངོ་བོ་སོ་སོའི་ཁྱབ་བྱེད་ཁྱབ་བྱ་ཡོད། །དེ་དག་རྣམས་ཀྱི་ཁྱད་
པར་ལེགས་རྟོགས་ནས། །སངས་རྒྱས་བསྟན་པ་གསལ་བར་བྱེད་གྱུར་
ཅིག །ཅེས་པ་ནི་མན་ངག་གི་ཚིགས་སུ་བཅད་པའོ། །ཤེས་བྱ་ལ་ནི་
འདུས་བྱས་འདུས་མ་བྱས། །ཞེས་པ་ནས་རང་བཞིན་བདེ་བ་ཆེན་པོའི་
ཡེ་ཤེས་ཡིན། ཞེས་པའི་བར་ནི་རྫོགས་ལྡན་གྱི་ལུགས་ཏེ་ཁྱད་པར་
འཕགས་པའོ། །ཆོས་དབྱིངས་དེ་བཞིན་ཉིད་ལ་མཐར་ཐུག་གི་ཤེར་ཕྱིན་
ཟབ་མོར་གསུངས་པ་ཡང་རྫོགས་ལྡན་ཆོས་མཆོག རབ་ཀྱི་རྩལ་གྱིས་
རྣམ་པར་གནོན་པས་ཞུས་པར། ཕུང་བོ་ཁམས་སྐྱེ་མཆེད་རྟེན་འབྲེལ་ལ་
སོགས་པ་ཆོས་ཐམས་ཅད་ཤེར་ཕྱིན་མ་ཡིན་གྱི་ཆོས་དེ་རྣམས་ཀྱི་དེ་
བཞིན་ཉིད་དང་། མ་ནོར་བ་དེ་བཞིན་ཉིད་དང་གཞན་མ་ཡིན་པ་དེ་
བཞིན་ཉིད་ཇི་ལྟ་བ་བཞིན་གྱི་དེ་བཞིན་ཉིད་དེ། ཤེས་རབ་ཀྱི་ཕ་རོལ་ཏུ་
ཕྱིན་པའོ། །ཞེས་པའི་དོན་འདི་རྒྱུ་ཆེར་རབ་འབྱམས་བཀའ་སྩལ་ཞིང་།
ཡུམ་བར་མར་ཡང་། ཀོའུ་ཤི་ཀ་དེ་ནི་འདི་ལྟར་ཆོས་ཀྱི་དབྱིངས་དང་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་གཉིས་སུ་མེད་དེ་གཉིས་སུ་བྱར་
མེད་དོ། །ཞེས་དང་། ཤེར་ཕྱིན་གྱི་མཚན་བརྒྱ་རྩ་བརྒྱུད་པར་ཡང་།
རྣམ་མཁྱེན་དང་ཡང་དག་པའི་མཐའ་དང་། དེ་བཞིན་ཉིད་དང་མ་



བཀའ་འཁོར་ལོ་ཐ་མའི་དགོངས་དོན།
ནོར་བ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་།
བདེན་པ་དང་། དེ་ཁོ་ན་ཉིད་དང་། ཡང་དག་པ་དང་། ཕྱིན་ཅི་མ་
ལོག་པ་ཉིད་དང་། ཆོས་ཉིད་དང་། ཆོས་ཀྱི་དབྱིངས་དང་། ཆོས་ཀྱི་
གནས་ཉིད་དང་། ཆོས་སྐྱོན་མེད་པ་ཉིད་དང་། ཞེས་པ་དང་། འཇམ་
དཔལ་ཞལ་གྱི་ལུང་ལས་ཀྱང་། དེ་ལྟར་ཆོས་ཀུན་དེ་བཞིན་ཉིད། །
དཔག་མེད་དམ་པའི་ཕུན་སུམ་ཚོགས། །དེ་དམིགས་ཡང་དག་སྐྱེ་འགྱུར་
བ ། ། སྒོམ་པའི་ཆོ་ག་རྣམ་བཤད་པ། །རྣམ་གྲངས་དག་ཀྱང་རབ་ཏུ་
བསྟན། །དེ་བཞིན་ཉིད་དང་ཡང་དག་མཐའ། །བསམ་གྱིས་མི་ཁྱབ་པ་
ཡི་དབྱིངས། །ཆོས་ཉིད་དང་ནི་ཆོས་སྐྱོན་མེད། །སྟོང་བ་ཉིད་དང་
མཚན་མ་མེད། །སྨོན་པ་མེད་པ་ཉིད་དང་ཡང་། །ཉོན་མོངས་འཁྲུལ་
འཁོར་བྱང་བྱེད་པ། །སྐྱེ་བ་མེད་དང་འོད་གསལ་བ། །མངོན་པར་བྱང་
ནི་ཆུབ་པ་དང་། །གཞན་གྱི་སེམས་ཤེས་བྱེད་པ་དང་། །ལྷ་ཡི་རྣ་བ་བྱེད་
པ་དང་། །རང་བཞིན་ལྷ་ཡི་མིག་སྟོང་དང་། །རྫུ་འཕྲུལ་དཔག་མེད་
འཕྲུལ་བྱེད་དང་། །དངོས་པོ་མཐར་ནི་ཕྱིན་པ་དང་། །དོན་དམ་པ་ཡི་
བདེན་པ་དང་། །རྫོགས་པ་ཡི་ནི་རིམ་པ་དང་། །ཡོངས་སུ་དག་པའི་སྐུ་
གཙང་དང་། །ཀུན་ཀྱི་བརྟེན་བྱ་ཉིད་དག་དང་། །མཁའ་ལྟར་རྣམ་
པར་དག་པ་ དང་། །གློ་བུར་དྲི་མས་མི་གོས་དང་། །གདོད་ནས་དག་པ་
གསལ་བ་ཉིད། །གང་གིས་ཀྱང་ནི་མི་ཤིགས་དང་། །དངོས་པོ་དེ་ལ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
1
མདོ་རྒྱུད་རྣམས། །དེ་འདྲ་རྣམ་པ་མཐའ་ཡས་པ། །གསུང་ཞིང་ཡང་
དག་གསུང་འགྱུར་བ། །དེ་ནི་དེ་བཞིན་ཉིད་འདི་ལས། །གཞན་ནི་ཅི་
ཡང་མ་གསུངས་སོ། Tཞེས་དང་། བདག་པོ་རྡོ་རྗེ་འཆང་བ་མཆོག །
རྫོགས་པའི་རིམ་པའི་རྣལ་འབྱོར་བ། །བྱ་བ་བྱས་པ་བྱེད་པ་བྱས། །
དབང་ཕྱུག་ཆེན་པོ་ཁུར་ཆེན་པོར། །སེམས་མ་དཀྲུགས་པ་ཐམས་ཅད་
མཁྱེན། །སྐྱེས་བུ་དཔའ་བོ་ཅང་ཤེས་པ། །གླང་པོ་ཆེན་པོ་དུལ་བ་བོ། །
འཁོར་བའི་མཐའ་ཡི་ཕ་རོལ་སོན། །དོན་དམ་དང་ནི་ཀུན་རྫོབ་ཀྱི། །
བདེན་པ་གཉིས་མེད་རྣལ་འབྱོར་ཆེ། །ཐ་བ་སྤངས་པའི་ལམ་ཀུན་
རྫོགས། །ཡོན་ཏན་འབྱུང་གནས་ཀུན་ཏུ་བཟང་། །ཐམས་ཅད་འདུས་
པ་ཁོ་ན་ཉིད། །སྐུ་སོགས་ཁམས་ཀུན་འགེངས་པ་བོ། །གོང་ན་མེད་པ་
ཡང་དག་གནས། །དེ་ལ་དེ་སོགས་རབ་གྲགས་པ། །མིང་ནི་རྣམ་པ་
མཐའ་ཡས་པ། །གཉིས་མེད་ཡེ་ཤེས་མཚོན་པ་སྟེ། །མདོ་དང་རྒྱུད་
རྣམས་ཐ་དད་དུ། །བློ་ལྡན་རྣམས་ཀྱིས་རྟོགས་པར་བྱ། །ཞེས་གསུངས་
ཤིང་། གཞན་ཡང་རབ་ཏུ་ཞི་བ་རྣམ་པར་ངེས་པའི་ཆོ་འཕྲུལ་ཀྱི་ཏིང་ངེ་
འཛིན་གྱི་མདོར། ཆོས་ཀྱི་དབྱིངས་སངས་རྒྱས་ཏེ་སངས་རྒྱས་ནི་ཡང་
དག་པའི་མཐའོ། །ཞེས་སོགས་དང་། ཤེར་ཕྱིན་བདུན་བརྒྱ་བར་ཡང་།
ཆོས་ཀྱི་དབྱིངས་ཉིད་བཅོམ་ལྡན་འདས་ཡིན་པའི་ཕྱིར་རོ། །ཞེས་སོགས་
དང་། ཆོས་ཀྱི་དབྱིངས་དེ་ཉིད་བྱང་ཆུབ་བོ། །ཞེས་དང་། ཡུམ་དུ་



བཀའ་འཁོར་ལོ་ཐ་མའི་དགོངས་དོན།
ཡང། དེ་བཞིན་ཉིད་ལ་ནི་འོང་བའམ། འགྲོ་བ་མེད་དོ། །དེ་བཞིན་
ཉིད་གང་ཡིན་པ་དེ་ནི་དེ་བཞིན་གཤེགས་པའོ། །ཞེས་སོགས་དང་།
ཤེས་རབ་ཀྱི་ཕ་རོལ་ཏུ་ཕྱིན་པ་འདུས་མ་བྱས་ཏེ་གང་དང་ཡང་བྲལ་
བས་མ་ཡིན་ནོ། །ཞེས་སོགས་དང་། རབ་འབྱོར་དེ་བཞིན་གཤེགས་པ་
ཞེས་བྱ་བ་ནི་ཡང་དག་པ་དེ་བཞིན་ཉིད་ཀྱི་ཚིགས་བླ་དྭགས་སོ། །ཞེས་
པ་འདི་གནོད་འཇོམས་གཉིས་ཆར་དུ་དྲངས་པ་དང་། རབ་ཞི་རྣམ་ངེས་
སུ་ཡང་། གང་མི་བདེན་པ་དེ་དེ་བཞིན་ཉིད་མ་ཡིན་ནོ། །གང་དེ་
བཞིན་ཉིད་མ་ཡིན་པ་དེ་དེ་བཞིན་གཤེགས་པ་མ་ཡིན་ནོ། །ཞེས་དང་།
རྒྱུན་སྡུག་པོར་ཡང་། དེ་བཞིན་གཤེགས་པ་ནི་རྟག་པ་བརྟན་པ་ཐེར་
ཟུག་མི་འཇིག་པ་སྟེ་སངས་རྒྱས་རྗེས་སུ་དྲན་པ་བསྒོམ་པའི་རྣལ་འབྱོར་
ཅན་རྣམས་ཀྱི་ཡུལ་ཡིན་ཏེ། དེ་བཞིན་གཤེགས་པའི་སྙིང་བོ་ཞེས་
བསྒྲགས་པ་མྱ་ངན་ལས་འདས་པའི་དབྱིངས་དང་ནམ་མཁའ་ལྟར་མི་
འཇིག་པ་སྟེ། མྱ་ངན་ལས་འདས་པའི་སྒྲ་ཆོས་ཀྱི་དབྱིངས་ཀྱི་ཚིག་གིས་
འདས་པ་དང་། བྱུང་བ་དང་། འབྱུང་བའི་སངས་རྒྱས་བཅོམ་ལྡན་
འདས་རྣམས་ཀྱི་བསྟན་ཏེ། དེ་ལྟར་དེ་བཞིན་གཤེགས་པ་རྣམས་བྱུང་
ཡང་རུང་། མ་བྱུང་ཡང་རུང་། ཆོས་རྣམས་ཀྱི་ཆོས་ཉིད་དང་། ཆོས་ཀྱི་
གནས་ཉིད་དང་། ཆོས་ཀྱི་དབྱིངས་དང་། ཆོས་སྐྱོན་མེད་པ་ཉིད་འདི་
ནི་དེ་བཞིན་གཤེགས་པའོ། །ཞེས་དང་། མངོན་རྟོགས་རྒྱན་དུ་ཡང་།
，



ཀུན་ནན་དང་རྗེ་བཙུན་གྱི་གསུང་ཐོར་བུ།
བྱང་ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་
བཞེད། །ཅེས་དང་། མཚན་བརྗོད་དུ་ཡང་། དོན་དམ་བདེན་པ་
ཉིད་ཅེས་བྱའོ། །སངས་རྒྱས་སྐུ་ལྔའི་བདག་ཉིད་ཅན། །ཁྱབ་བདག་ཡེ་
ཤེས་ལྔ་ཡི་བདག །ཅེས་དང་། མདོ་སྡེའི་རྒྱུན་དུ་ཡང་། དེ་བཞིན་ཉིད་
ནི་སངས་རྒྱས་འདོད། །དག་པ་མ་ཡིན་མ་དག་མིན། །ཞེས་དང་།
དཀོན་མཆོག་སྤྲིན་ལས་ཀྱང་། དེ་ནི་དེ་བཞིན་ཉིད་ཅེས་བྱའོ། །ཡང་
དག་པའི་མཐའ་ཞེས་བྱའོ། །ཐམས་ཅད་མཁྱེན་པ་ཉིད་ཅེས་བྱའོ། །
རྣམ་པ་ཐམས་ཅད་མཁྱེན་པ་ཉིད་ཅེས་བྱའོ། །ཞེས་སོགས་དང་། སངས་
རྒྱུས་ཕལ་བོ་ཆེར་ཡང་། ཆོས་དབྱིངས་དམ་པ་དེ་བཞིན་གཤེགས་པ་སྟེ།
ཞེས་དང་། ཆོས་དབྱིངས་མཐར་ཐུག་བདེ་བར་གཤེགས་པའི་སྐུ། ཞེས་
དང་། བདེ་གཤེགས་སྙིང་བོ་བྱང་ཆུབ་འདི་ལ་ལྟོས། །ཞེས་དང་།
འདུས་མ་བྱས་ཀྱི་ཡེ་ཤེས་ཐོབ་པར་འགྱུར་བ་དང་། ཞེས་དང་། དེ་
བཞིན་གཤེགས་པའི་ཡེ་ཤེས་འདུས་མ་བྱས་པའི་མཐར་ཐུག་པར་འགྱུར་
བ་དང་། ཞེས་སོགས་རྫོགས་ལྡན་གྱི་ལུང་རྣམས་ཤིན་ཏུ་མང་བོས་གནོད་
པ་ཆེན་པོ་འབབ་པའི་ཕྱིར། ལྟ་ངན་དེ་དག་དོར་ནས་རྟག་པ་དང་
འདུས་མ་བྱས་ཀྱི་ཡེ་ཤེས་སྐད་ཅིག་གཅིག་དང་དུ་མ་དང་བྲལ་བའི་ཡེ་
ཤེས་དང་། དབྱིངས་རིག་དབྱེར་མེད་པའི་ཡེ་ཤེས་ལ་དད་ཅིང་གུས་
པར་མཛད་ན་རྫོགས་ལྡན་གྱི་དགོངས་པ་དང་། མཐུན་པར་གདའ་



lc0
བཀའ་འཁོར་ལོ་ཐ་མའི་དགོངས་དོན།
བས་དེ་ཁོ་ན་བཞིན་མཛད་པར་ཞུ། ཆོས་དབྱིངས་དེ་བཞིན་ཉིད་ལ་
མཐར་ཐུག་གི་ཤེར་ཕྱིན་ཟབ་མོར་གསུངས་པ་ཤིན་ཏུ་མང་བོ་གང་ཡིན་
པ་དེ་རྣམས་ཀྱང་རྟག་པར་འདུས་མ་བྱས་ཀྱི་ཡེ་ཤེས་ནས་ཤེས་བཅུ་རྣམ་
དག་དག་པའི་བདག་གི་བར་ལ་དགོངས་པ་ཡིན་པས་དེ་ལྟར་རྟོགས་ན་
རྫོགས་ལྡན་དང་མཐུན་པར་རྟོགས་པ་ལགས་པའི་ཕྱིར་དེ་བཞིན་
དགོངས་པར་མཛད་དུ་གསོལ། གསུམ་ལྡན་མར་བཅད་སྐྱོན་ཅན་
རྣམས་ཀྱི་ལུགས་ལ་ནི་ཤེས་རབ་གང་ཡིན་པ་ཐམས་ཅད་འདུས་བྱས་ངོ་
བོ་ཡིན་པར་འདོད་པས་དེའི་ཕྱིར་ཤེར་ཕྱིན་ཟབ་མོ་མཐར་ཐུག་ཀྱང་།
འདུས་བྱས་མི་རྟག་སྐད་ཅིག་མར་ཡང་འདོད་དེ་དེས་ཀྱང་ལྟ་བ་སྙིགས་
མ་བདོ་བར་བྱས་སོ། རྒྱུ་ལས་སྐྱེད་བྱེད་དང་ནི་ཞེས་པ་ནས་སྐྱོན་ཅན་
རྣམས་ཀྱི་ལུགས་ལ་ནི་བསླད་པའི་ལུགས་ཞེས་པའི་མཐར་ཐུག་པ་ནི་
གསུམ་ལྡན་མར་བཅད་ཀྱི་འདོད་ལུགས་བརྗོད་པའོ། །རྫོགས་ལྡན་ལ་
ནི་དེ་དག་དེ་དག་ལས། བཟློག་པའི་ཆོས་ལུགས་ཁྱད་པར་འཕགས་པ་
ཡོད་དེ། རྒྱུ་དེ་ལ་སྐྱེད་བྱེད་ཀྱི་རྒྱུ་དང་བྲལ་བྱེད་ཀྱི་རྒྱུའི་རྒྱལ་ཁམས་
གཉིས་དང་། འབྲས་བུ་ལ་བསྐྱེད་པའི་འབྲས་བུ་དང་བྲལ་བའི་འབྲས་
བུའི་རྒྱལ་ཁམས་གཉིས་སུ་གནས་ཡོད་ཅིང་། འདུས་མ་བྱས་ཀྱི་རྒྱུ་
འབྲས་ཟབ་མོ་དང་། རྟག་ཅིང་བརྟན་པའི་རྒྱུ་འབྲས་ཟབ་མོ་དང་།
རྒྱུ་འབྲས་ངོ་བོ་གཅིག་པ་དང་། གཞི་འབྲས་ངོ་བོ་གཅིག་པ་དང་། རྒྱུ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
འབྲས་གཞན་མཆོག་ཕ་རོལ་དམ་པ་དང་བོའི་སངས་རྒྱས་ཀྱི་རྒྱུ་འབྲས་
ཀྱང་ཡོད་དོ། །དེ་ལ་འདུས་མ་བྱས་རྟོགས་པའི་རྒྱུ་འབྲས་ནི་རྒྱུ་འབྲས་
གཞན་དོན་དམ་ཆོས་ཉིད་ཀྱི་རྒྱུ་འབྲས་ཏེ་དོན་དམ་གྱི་སྟོང་ཉིད་དང་
དོན་དམ་གྱི་སྙིང་རྗེ་ཆེན་པོའོ། །དོན་དམ་གྱི་ཤེས་རབ་དང་ཐབས་
སོ། །དོན་དམ་གྱི་རྟེན་དང་བརྟེན་པའོ། །དོན་དམ་གྱི་སྟོང་ཆེན་དང་
བདེ་ཆེན་ནོ། །དོན་དམ་གྱི་ཨེ་ཡིག་དང་ཝཾ་ཡིག་གོ །དོན་དམ་གྱི་ཨ་
ཡིག་དང་ཧཾ་ཡིག་གོ །དོན་དམ་གྱི་ཀཱ་ལི་དང་ཨཱ་ལིའོ། །དོན་དམ་གྱི་ཉི་
མ་དང་ཟླ་བ་འོ། །དོན་དམ་གྱི་རྡུལ་དང་ཁུ་བའོ། །དོན་དམ་གྱི་མཚན་
མོ་དང་ཉིན་མོའོ། །དོན་དམ་གྱི་པད་མ་དང་རྡོ་རྗེའོ། །དོན་དམ་གྱི་གྲུ་
གསུམ་དང་ཐིག་ལེའོ། །དོན་དམ་གྱི་བྷ་ག་དང་རྡོ་རྗེའོ། །དོན་དམ་གྱི་
སེམས་དཔའ་དང་རྡོ་རྗེའོ། །དོན་དམ་གྱི་ཡུམ་དང་ཡབ་པོ། །དོན་དམ་
གྱི་དཀྱིལ་འཁོར་དང་ལྷ་ཚོགས་གོ །དོན་དམ་གྱི་སྟོང་ཉིད་བཅུ་དྲུག་གི་
ཆ་ཆེན་དང་། སྙིང་རྗེ་བཅུ་དྲུག་གི་ཆ་ཆེན་ནོ། །དོན་དམ་གྱི་ཟ་མ་ཏོག་
དང་སངས་རྒྱས་རིན་ཆེན་ནོ། །དོན་དམ་གྱི་ཤེས་བྱ་དང་ཤེས་པའོ། །
དོན་དམ་གྱི་གཙོ་བོའོ། །དོན་དམ་གྱི་དེ་བཞིན་གཤེགས་མ་དང་
གཤེགས་པའོ། །དོན་དམ་གྱི་བྱང་ཆུབ་སེམས་མ་དང་སེམས་
དཔའོ། །དོན་དམ་གྱི་ཁྲོ་མོ་དང་ཁྲོ་བོའོ། །དོན་དམ་གྱི་ལྷ་མོ་དང་ལྷ་ཐོ་
ཐམས་ཅད་དེ་རྒྱས་པར་ཕྱེ་ན་དཔག་ཏུ་མེད་དོ། །དེ་ཐམས་ཅད་གཉིས་



2
བཀའ་འཁོར་ལོ་ཐ་མའི་དགོངས་དོན།
སུ་མེད་པར་གཅིག་ཏུ་འདྲེས་པའི་སྐུ་སྟེ། །ཤེས་དང་ཤེས་བྱ་གཅིག་པའི་
སྐུ། ཞེས་པ་ལྟར་ལྷ་མོ་ཐམས་ཅད་དང་ལྷ་ཐོ་ཐམས་ཅད་གཅིག་ཏུ་
འདྲེས་པའི་སྐུ། ཞེས་པའི་བར་གྱི་ཐམས་ཅད་ལ་འདོན་པ་བསྒྱུར་ཏེ །
གཟུགས་སོགས་ཆོས་ཐམས་ཅད་ཀྱི་དེ་བཞིན་ཉིད་གཅིག་ཏུ་འདྲེས་པ་ཕྲ་
ཕབ་བརྒྱད་དང་མཚུངས་པའོ། །འདི་ནི་ཡུལ་དུས་ཐམས་ཅད་ཀྱི་དངོས་
པོ་ཐམས་ཅད་ལ་ཁྱབ་པའི་ནམ་མཁའ་གཅིག་ཏུ་འདྲེས་པ་དང་མཚུངས་
སོ། །དེ་ཐམས་ཅད་ལ་འདུས་བྱས་མི་རྟག་ནི་ཅུང་ཟད་ཙམ་ཡང་འདྲེས་
པ་མེད་ཅིང་། རང་སྟོང་དང་རྟེན་འབྲེལ་གྱི་ཆོས་ནི་འགའ་ཙམ་ཡང་
འདྲེས་པ་མེད་ལ། ཀུན་བརྟགས་ཐམས་ཅད་དང་བྲལ་བའི་གཞི་འགྱུར་
མེད་ཡོངས་གྲུབ་བཅོས་མ་གློ་བུར་བ་ཐམས་ཅད་དང་བྲལ་བའི་གཞི་རང་
བཞིན་གཤུག་མ་མཐའ་ཐམས་ཅད་དང་བྲལ་བའི་གཞི་དབུས་མ་བར་མ་
ཕུང་བོ་གསུམ་པ་རྡོ་རྗེ་སེམས་དཔའ་མ་ནིང་གི་གོ་འཕང་འགལ་འདུས་
སྐྱོན་མེད་འཇིག་རྟེན་དཔེ་ལས་འདས་ཤིང་དཔེར་བྱ་ཀུན་ལས་འདས་པ།
བསམ་གྱིས་མི་ཁྱབ་པའི་དབྱིངས་རིག་དབྱེར་མེད་པའི་ཁྱབ་བདག་དུ་མ་
རོ་གཅིག་ནི་རྒྱུ་འབྲས་དབྱེར་མེད་ཀྱང་ཡིན་པར་རྫོགས་ལྡན་གྱི་ཆོས་དང་
གང་ཟག་ལ་གྲགས་ཀྱང་། གསུམ་ལྡན་མར་བཅད་ཀྱི་བློར་ཤོང་བ་
དཀའོ། །ཀུན་གཞི་ལ་ཡང་རྣམ་ཤེས་ཡེ་ཤེས་དང་། ཞེས་པ་ལ་སོགས་
པ་ནི་གསལ་ཞིང་ཀུན་གཞིའི་རབ་ཏུ་དབྱེ་བ་རྒྱས་པར་བསྟན་པ་ལས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
Ins
ཀྱང་ཤེས་པར་བྱའོ། །བདེ་གཤེགས་སྙིང་བོར་གསུངས་པའི་ཕྱིར།
ཀུན་གཞི་དང་ཞེས་པ་ནས་རང་བཞིན་འོད་གསལ་ཡིན་པའི་ཀུན་གཞི་
ཞེས་པའི་བར་ནི་ལེན་པའི་རྣམ་ཤེས་རྣམས་དང་མི་གཅིག་ཅིང་ས་བོན་
ཐམས་ཅད་པའི་རྣམ་ཤེས་དང་རྩ་བའི་རྣམ་ཤེས་ལ་སོགས་པ་དང་ཡང་མི་
གཅིག་སྟེ། རྣམ་ཤེས་ཐམས་ཅད་དང་མི་གཅིག་པའི་ཕྱིར་རོ། །འགྱུར་
མེད་ཡོངས་གྲུབ་དབུ་མ་ཆོས་ཆེན་དང་། །ཞེས་པ་ནས། སངས་རྒྱས་
ཀུན་བས་སྔར་སངས་རྒྱུས་ཀྱང་ཡིན། ཞེས་པའི་མཐར་ཐུག་པ་ནི་སྟོང་
གཞི་དེ་བཞིན་ཉིད་ཡིན་པའི་ཕྱིར་དོན་གྱི་ངོ་བོ་ཐ་དད་པ་མེད་ཀྱང་
གསུམ་ལྡན་མར་བཅད་དེ་འདྲའི་རྣམ་གཞག་ནུབ། དེས་ཀྱང་ལྟ་བའི་
སྙིགས་མ་བདོ་བར་བྱས་སོ། །རྫོགས་ལྡན་ཞེས་པ་ནས་དེ་འདྲ་གཞན་
ཡང་ཤིན་ཏུ་མང་བར་མཆིས་ཞེས་པའི་བར་ནི་གསལ་ལོ། །ཡོངས་གྲུབ་
དང་དབུ་མ་ནི་མིང་ཙམ་ཐ་དད་ཡིན་གྱི། དོན་ལ་ཐ་དད་མེད་དེ་སངས་
རྒྱུས་དང་དེ་བཞིན་གཤེགས་པ་དེ་བཞིན་ནོ། །རྫོགས་ལྡན་གྱི་ལུགས་དེ་
ལྟར་ཡིན་པ་དེ་ལས་ཉམས་པ། གསུམ་ལྡན་མར་བཅད་ཀྱི་ལུགས་ལ་ནི།
འགྱུར་མེད་ཡོངས་གྲུབ་སེམས་ཙམ་ཁོ་ནར་འདོད། རང་བཞིན་གསུམ་
ག་སེམས་ཙམ་ཁོ་ནའོ། །ཞེས་པ་ནི་སྐྱོན་ཅན་གྱི་འདོད་ལུགས་བརྗོད་
པའོ། །ཡིན་ལུགས་ནི་སྐྱོན་མེད་རྫོགས་ལྡན་དབུ་མའི་གཞུང་རྣམས་སུ།
ངོ་བོ་ཉིད་གསུམ་རྣམས་སུ་ཡང་ཡང་གསུངས་པའི་ཕྱིར་དང་། སེམས་



བཀའ་འཁོར་ལོ་ཐ་མའི་དགོངས་དོན།
ཙམ་གཞུང་དུ་དེ་སྐད་མ་གསུངས་ཏེ། འགྱུར་མེད་ཡོངས་གྲུབ་དང་
སེམས་ཙམ་གྱི་གྲུབ་མཐའ་འགལ་བའི་ཕྱིར་རོ། །ཇི་ལྟར་འགལ་ཞེ་ན།
སེམས་ཙམ་པ་ནི་རྣམ་ཤེས་སྐད་ཅིག་མ་དོན་དམ་དུ་བདེན་པར་འདོད་
པའི་ཕྱིར་དང་། འགྱུར་མེད་ཡོངས་གྲུབ་ནི་རྣམ་ཤེས་དང་སྐད་ཅིག་ལས་
འདས་པ་དོན་དམ་འདུས་མ་བྱས་ཀྱི་དབྱིངས་རིག་དབྱེར་མེད་ཡིན་པའི་
ཕྱིར་དང། རྣམ་ཤེས་སྐད་ཅིག་མ་ནི་འདུས་བྱས་མི་རྟག་པ་བཅོས་མ་བློ་
བུར་བ་མཐའ་མའི་ཆོས་ཡིན་པའི་ཕྱིར་དང་། འགྱུར་མེད་ཡོངསགྲུབ་
ནི་འདུས་མ་བྱས་རྟག་པའི་རང་བཞིན་གཉུག་མ་མཐའ་དང་བྲལ་བའི་
དབུས་ཡིན་པའི་ཕྱིར་རོ། །དེས་ན་རྣམ་ཤེས་སྐད་ཅིག་མ་ནི་འགྱུར་མེད་
ཡོངས་གྲུབ་ཏུ་འདོད་པར་མི་ནུས་ཏེ་འགྱུར་བའི་ཆོས་ཅན་ཡིན་པའི་ཕྱིར་
རོ། དེའི་སྟོང་ཆ་ལ་འགྱུར་མེད་ཡོངས་གྲུབ་ཏུ་བྱེད་དོ་ཞེ་ན། བྱེད་ལ་
རག་མོད་གནོད་བྱེད་ནི་སྤྱི་བོར་ཐོག་ལྷུང་བ་མང་དུ་འོང་ངོ་། །དེ་གང་
ཞེ་ན། འགྱུར་མེད་ཡོངས་གྲུབ་ཡིན་པའི་སྟོང་ཆ་དེ་རང་སྟོང་ཡིན་ནམ་
གཞན་སྟོང་ཡིན། རང་སྟོང་ཡིན་ན་མེད་དགག་ཡིན་པས་ཡོངས་གྲུབ་
ཡིན་པར་འགལ་ཏེ། ཡོངས་སུ་གྲུབ་པ་ནི་སྒྲུབ་ཆོས་ཡིན་པའི་ཕྱིར་
རོ། །གཞན་སྟོང་ཡིན་ན་དེ་ཡི་རང་སྟོང་གཞན་གང་ཡིན། ཆོས་ཀྱི་
དབྱིངས་ཡིན་ནོ་ཞེ་ན། ཁོ་བོ་ཅག་གི་འདོད་པ་བསྒྲུབ་པ་སྟེ། རྣམ་ཤེས་
སྐད་ཅིག་མས་སྟོང་བའི་གཞི་ཆོས་ཀྱི་དབྱིངས་གང་ཡིན་པ་དེ་ཉིད་དབུ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
105
མ་ཆེན་པོ་ཡིན་ཞིང་། དེ་ཉིད་འགྱུར་མེད་ཡོངས་གྲུབ་ཀྱང་ཡིན་པའི་
ཕྱིར་རོ། །གང་གི་ཆོས་རྣམས་ཀྱི་ཆོས་ལས་འདས་པ་དེའི་ཚེ་འགྱུར་མེད་
ཡོངས་གྲུབ་ཐོབ་པས་སེམས་ཙམ་ལས་འདས་པ་ཡིན་ནོ། །དེའི་ཕྱིར་
འགྱུར་མེད་ཡོངས་གྲུབ་ནི་དབུ་མ་ཡིན་གྱི་སེམས་ཙམ་མ་ཡིན་ནོ། །སེམས་
ཙམ་ནི་འདུས་བྱས་ཀྱི་དངོས་པོ་ཡིན་པས་མཐའ་མ་ཡིན་གྱི་དབུ་མ་མ་
ཡིན་ནོ། །བཅོས་མ་གློ་བུར་བ་འདུས་བྱས་ཀྱི་ཆོས་ཡིན་གྱི། རང་བཞིན་
གཉུག་མ་འདུས་མ་བྱས་ཀྱི་ཆོས་ཉིད་ནི་མ་ཡིན་ནོ། །འདིར་སེམས་ཙམ་
ལ་ཡང་བདེན་གཉིས་རྣམ་དབྱེ་ཤེས་དགོས་ཤིང་། དོན་དམ་གྱི་སེམས་ནི་
དབུ་མ་དང་གཅིག་སྟེ། དོན་དམ་གྱི་སེམས་ལས་གཞན་པའི་ཆོས་འགའ་
ཡང་གཤིས་ལ་མེད་པའི་ཕྱིར་དང་། དོན་དམ་གྱི་སེམས་ནི་གང་གིས་
ཀྱང་གཞོམ་དུ་མེད་པར་རྟག་ཏུ་དེ་བཞིན་ཉིད་དུ་མཁའ་ཁྱབ་ཏུ་བཞུགས་
པའི་ཕྱིར་རོ། །ཀུན་རྫོབ་ཡིན་པའི་སེམས་ཙམ་ནི་དེང་སང་ཡོངས་
གྲོགས་པའི་སེམས་ཙམ་འདི་དང་གཅིག་སྟེ། འདི་ལ་ནི་རྣམ་པར་ཤེས་
པར་ཟླ་བ་ཞེས་གསུངས་སོ། །གཞན་ལ་ནི་གཉིས་མེད་ཡེ་ཤེས་སུ་སྨྲ་བ་
ཞེས་པར་དོན་གྱི་གནས་ཏེ། ཆོས་ཀྱི་དབྱིངས་ལས་གཞན་པའི་ཆོས་མེད་
པར་གསུངས་པ་དེ་ཉིད་གཉིས་མེད་ཡེ་ཤེས་ལས་གཞན་པའི་ཆོས་མེད་
ཅེས་པའི་དོན་ཏེ། གཤིས་ལུགས་ཟབ་མོ་མཐར་ཐུག་པའི་སྐབས་སོ། །
དེ་བཞིན་དུ་དབུ་མ་ཆེན་པོ་ལས་གཞན་པའི་ཆོས་མེད་པ་དང་། ཕྱག་རྒྱུ་



cs
བཀའ་འཁོར་ལོ་ཐ་མའི་དགོངས་དོག
ཆེན་པོ་དང་མྱང་འདས་ཆེན་པོ་དང་། དུས་འཁོར་བདེ་དགྱེས་གསང་
འདུས་ལ་སོགས་པ་དོན་དམ་གྱི་ལྷ་དང་སྔགས་དང་རྒྱུད་དང་དཀྱིལ་
འཁོར་དང་ཕྱག་རྒྱུ་ལ་སོགས་པ་གཤིས་ལུགས་ཟབ་མོ་མཐར་ཐུག་པ་
ཐམས་ཅད་ལ་འདོན་པ་བསྒྱུར་རོ། །དེའི་ཕྱིར་ངོ་བོ་ཉིད་གསུམ་དབུ་མ་
ཁོ་ནའི་ ཆོས་ལུགས་ཡིན་པར་རྫོགས་ལྡན་ལུགས་ལས་བྱུང་། སེམས་
དང་ཤེས་པ་དང་རིག་པ་དང་རང་རིག་དང་། བདེ་བ་ལ་ཡང་བདེན་
གཉིས་རྣམ་དབྱེ་མ་ཤེས་པ་དེའི་ཕྱིར་དེ་འདྲའི་རྣམ་བཞག་མ་ཤེས་ཤིང་།
ངོ་བོ་ཉིད་གསུམ་སེམས་ཙམ་པ་ཁོ་ནའི་ཆོས་སྐད་ཡིན་ཞེས་པའམ།
སེམས་ཙམ་པའི་ཆོས་སྐད་ཐུན་མོང་མ་ཡིན་པ་ཡིན་ཞེས་རྣམ་པར་
འཁྲུགས་པས་ལྟ་བའི་སྙིགས་མ་བྱུང་། ཡོངས་གྲུབ་ལ་སོགས་རང་བཞིན་
གསུམ་སྟོན་པའི། དབུ་མ་རྣམས་ཀྱང་སེམས་ཙམ་གཞུང་དུ་ཕབ་སྟེ།
བཀའ་འཁོར་ལོ་གསུམ་པ་དང་མདོ་སྡེའི་རྒྱན་དང་དབུས་མཐའ་རྣམ་
འབྱེད་ལ་སོགས་པ་དབུ་མ་ཆེན་པོའི་གཞུང་ཡིན་ངེས་པ་ཤིན་ཏུ་མང་བོ་
རྣམ་པར་ཤེས་པ་ཙམ་དུ་སྨྲ་བའི་གཞུང་དུ་ཕབ་ཅིང་། དེ་དག་སྟོན་པའི་
མཁས་པ་ཆེན་པོ་སློབ་དཔོན་དབྱིག་གཉེན་དང་ཕྱོགས་གླང་ལ་སོགས་
དབུ་མ་ཆེན་པོ་དག་ཀྱང་སེམས་ཙམ་པ་རུ་ཕབ་སྟེ། དེ་རྣམས་ཀྱིས་ནི་
རྫོགས་ལྡན་གྱི་སྲོལ་བཟང་བོ་བཀག་ཅིང་། གསུམ་ལྡན་མར་བཅད་ཀྱི་
སྲོལ་ངན་པ་དར་བར་བྱའོ། །ཇི་ལྟར་བྱས་ཞེ་ན། ཐམས་ཅད་རང་སྟོང་



ཀུན་མཁྱེན་དང་རྗེ་བཙུན་སྤྱི་གཞུང་ཐོར་བུ།
ཡིན་པས་དོན་དམ་དང་དབུ་མ་དང་། ཆོས་སྐུ་ལ་སོགས་པ་ཅིར་ཡང་མ་
གྲུབ་ཅེས། སྟོན་པའི་གཞུང་ངན་སྐུར་འདེབས་མཐར་ལྷུང་ཞིང་།
མེད་པ་ཆད་པའི་ཕྱོགས་སུ་ལྷུང་རྣམས་ལ། དབུ་མ་ཡིན་ཞེས་བླུན་པོའི་
དད་པ་བསྟོད་བཀུར་དང་བསྔགས་པ་བྱེད་པ་དང། དེ་རྣམས་ཀྱི་རྩོམ་
པ་པོ་དང་དེ་ལྟར་སྟོན་པར་བྱེད་པ་རྣམས་ལ་ཡང་དབུ་མ་ཆེན་པོ་ཡིན་
ནོ། །སྐུའི་དབྱེ་བར་མི་རུང་བའི་ཕྱིར་དང་། དོན་དམ་གྱི་ལྷ་དང་།
སྔགས་དང་། རྒྱུད་དང་། དཀྱིལ་འཁོར་དང་། ཕྱག་རྒྱུ་ལ་སོགས་པ་
གཤིས་ལུགས་ཟབ་མོ་ཐམས་ཅད་ཀྱི་དབྱེ་བར་མི་རུང་བའི་ཕྱིར་རོ།.
ཁྱབ་པ་ཡོད་དེ། གཤིས་ལུགས་ཟབ་མོ་དེ་རྣམས་གང་ཡང་མ་ཡིན་ན་
དབུ་མ་ཡིན་མི་སྲིད་པས་དབུ་མ་དབྱེ་གཞི་དང་བྱེ་བའི་ཡ་གྱལ་གང་
ཡང་ཡིན་མི་སྲིད་པའི་ཕྱིར་རོ། །དེ་འདྲའི་རྫོགས་ལྡན་ཞེས་པ་ནས་
མཁས་པ་ཆེན་པོར་འགྱུར་ཞེས་པའི་མཐར་ཐུག་པ་ནི་རབ་ཏུ་གསལ་
ལོ༑ ༑རང་རྒྱུད་དུ་སྒྲུབ་པ་དང་ཐལ་འགྱུར་དུ་འཕེན་པ་གཉིས་གང་
འདུས་བྱས་ཀྱི་དངོས་པོ་ཡིན་པའི་དེའི་ཕྱིར་དེ་དག་དངོས་པོའི་མཐར་
ལྷུང་ཞིང་། ཡོད་པའི་ཕྱོགས་སུ་ཆད་པའི་དབུ་མ་བར་མ་ཕུང་བོ་གསུམ་
པ་མ་ནིང་གི་གོ་འཕང་མིན་ནོ། །དབུ་མ་མིན་པས་དབུ་མའི་དབྱེ་གཞི་
ལ་སོགས་པར་མི་རུང་སྟེ། ཞེས་པ་ནས་རྫོགས་ལྡན་ལུགས་ནི་དེ་ལྟར་་
ཡིན་མོད་ཀྱང་། ཞེས་པའི་མཐར་ཐུག་པ་ནི་གོ་སླའོ། །གསུམ་ལྡན་མར་



13
བཀའ་འཁོར་ལོ་ཐ་མའི་དགོངས་དོན།
བཅད་སྐྱོན་ཅན་རྣམས་ན་རེ། ཞེས་པ་ནས་དབུ་མའང་དབུ་མས་སྟོང་པ་
ཡིན་ཕྱིར་རོ། །ཞེས་པའི་མཐར་ཐུག་པ་ནི་གོ་སླ་ཡང་སྐྱུག་བྲོ་བ་དང་།
ཡིད་བྱུང་བ་དང་སྐྱོ་ཤས་སྐྱེ་བ་དང་སྙིང་རྗེ་ཆེན་པོ་སྐྱེ་བ་ཡང་མ་ཡིན་
ནོ། །དེ་ལྟར་ཡིན་ན་དོན་དམ་ཆོས་སྐུ་དང་ཞེས་པ་ནས་གཞན་སྟོང་ཟབ་
མོ་ཡིན་པར་གསུངས་ཕྱིར་རོ། །ཞེས་པའི་བར་གྱིས་ལྟ་ངན་དེ་དག་སུན་
བྱུང་བའོ། །མདོ་རྒྱུད་རྣམ་དག་ཟབ་མོ་ཐམས་ཅད་དུ། ཞེས་པ་ནས་
རྣམ་དག་རྒྱུད་སྡེ་རྣམས་ཀྱང་དེ་བཞིན་ནོ། །ཞེས་པའི་མཐར་ཐུག་པས་
ནི་རྒྱས་པར་བཤད་པ་མ་ཡིན་ནོ། །གསུམ་ལྡན་མར་བཅད་ཀྱི་མཁས་པ་
ཕལ་ན་རེ། ཀུན་རྫོབ་ཀྱི་རྟེན་འབྲེལ་གང་ཡིན་དབུ་མ་ཆེན་པོ་དང་།
དབུ་མ་གང་ཡིན་ཡང་རྟེན་འབྲེལ་ཡིན་པས་དེ་གཉིས་ཁྱབ་མཉམ་ངོ་བོ་
གཅིག་པ་ཡིན་ནོ་ལོ། དེ་ལྟར་ཡིན་ན་འདུས་བྱས་མི་རྟག་པའང། ཞེས་
པ་ནས་འདོད་ན་ཆོས་ཅན་དང་ཡང་འགལ་བར་འགྱུར། ཞེས་པའི་བར་
གྱི་ལྟ་ངན་དེ་དག་སུན་བྱུང་བ་ཡིན་ནོ། །དེ་བཞིན་དུ་དབུ་མ་དང་རྟེན་
འབྲེལ་ཁྱབ་མཉམ་ངོ་བོ་གཅིག་པར་འདོད་ན་ཡང་འདུས་མ་བྱས་ཡིན་
པའི་ཡོངས་གྲུབ་བཅུ་གཉིས་ཀྱང་རྟེན་འབྲེལ་ཡིན་པར་འགྱུར་ཏེ། དབུ་
མ་ཡིན་པའི་ཕྱིར་རོ། །འདོད་ན་འདུས་བྱས་མི་རྟག་པ་ཡིན་པར་འགྱུར་
ཏེ་རྟེན་འབྲེལ་འདི་ཡིན་པའི་ཕྱིར་རོ། །དེ་ཡང་འདོད་ན་བརྫུན་པ་བསླུ་
བའི་ཆོས་སུ་ཡང་འགྱུར་ཏེ། དབུ་མ་རྩ་ཤེར། བཅོམ་ལྡན་འདས་ཀྱི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ཆོས་གང་ཞིག །བསླུ་བ་དེ་ནི་བརྫུན་ཞེས་གསུངས། །འདུས་བྱས་
ཐམས་ཅད་བསླུ་བའི་ཆོས། །དེ་ནས་དེ་དག་རྫུན་པ་ཡིན། །ཞེས་
གསུངས་པའི་ཕྱིར་རོ། །གཞན་ཡང་རྟེན་འབྲེལ་དང་སྟོང་ཉིད་ངོ་བོ་
གཅིག་ཏུ་འདོད་པ་ལ་སོགས་པ་ལྟ་བ་ངན་པ་གཟིངས་གཟིངས་པ་ནང་
འགལ་ཚོགས་འདུས་པ་འདི་རྣམས་ཐམས་ཅད་ལ་ཡང་རྫོགས་ལྡན་གྱི་
ལུང་རིགས་ཡང་དག་ཐེ་ཚོམ་གྱི་དྲ་བ་ཐམས་ཅད་གཅོད་པར་བྱེད་པ་
ཁྱད་པར་འཕགས་པ་རྣམས་བསྟན་པར་བྱའོ། །དེའི་ཕྱིར་རྟེན་ཅིང་
འབྲེལ་འབྱུང་གསུངས་པ་ལ། བདེན་གཉིས་རྣམ་དབྱེ་རྫོགས་ལྡན་གྱི་
ཆོས་ལས་གསུངས་ཏེ། ཀུན་རྫོབ་ཡིན་པའི་རྟེན་འབྲེལ་ལེགས་པར་
རྟོགས་པ་ན་འདུས་བྱས་ཆོས་ཐམས་ཅད་ཡང་དག་པར་ན་ཅིར་ཡང་མ་
གྲུབ་ཀྱང་ཐ་སྙད་ཀུན་རྫོབ་མི་བསླུ་བར་རྟོགས་ནས་བླང་དོར་ཕྱིན་ཅི་མ་
ལོག་པ་བྱེད་པའི་ཕྱིར་དབུ་མ་ཆེན་པོའི་གྲོང་ཁྱེར་དུ་འཇུག་པའི་ལམ་གྱི་
རྟེན་འབྲེལ་ལས་འདས་པ་མ་ཡིན་པས་དབུ་མ་དངོས་ནི་མ་ཡིན་ནོ། །དེ་
བཞིན་དུ་ཤེར་ཕྱིན་དང་། ཕྱག་རྒྱ་ཆེན་པོ་དང་། དུས་འཁོར་བདེ་
དགྱེས་གསང་འདུས་ལ་སོགས་པ་ཟབ་མོ་མཐར་ཐུག་ཐམས་ཅད་ལ་གཞི་
དང་བྲལ་འབྲས་གང་ཡིན་པ་འདུས་མ་བྱས་རྟེན་འབྲེལ་ལས་འདས་པ་
དང་། ལམ་གང་ཡིན་པ་འདུས་བྱས་རྟེན་འབྲེལ་ལས་མ་འདས་པ་ཡིན་
པའི་ཚུལ་ལེགས་པར་རྟོགས་པར་བྱས་ནས་འདོན་པ་བསྒྱུར་རོ། །དོན་



བཀའ་འཁོར་ལོ་ཐ་མའི་དགོངས་དོན།
II0
དམ་རྟེན་འབྲེལ་ཆོས་ཀྱི་དབྱིངས་ཟབ་མོ་ནི། །རྟེན་འབྲེལ་འདི་མིན་
རྟེན་འབྲེལ་གཞན་མཆོག་ཡིན། ཞེས་པའི་ཕྱི་ནང་ཀུན་རྫོབ་ཀྱི་རྟེན་
འབྲེལ་འདི་མིན་གྱི། འདི་ལ་གཞན་མཆོག་ཕ་རོལ་དམ་པ་དང་བོའི་
སངས་རྒྱས་ཀྱི་རྟེན་འབྲེལ་ཏེ། འགལ་འདུས་སྐྱོན་མེད་འཇིག་རྟེན་དཔེ་
ལས་འདས་པའི་རྟེན་འབྲེལ་ལོ། །དེ་ནི་སྲིད་པའི་རྩ་བ་ཡན་ལག་བཅུ་
གཉིས་གདོད་ནས་རང་བཞིན་གྱིས་བཏོན་པའི་གཞི་ཡིན་ཞིང་། དྲི་མ་
དེ་རྣམས་ཀྱིས་གདོད་ནས་རང་བཞིན་གྱིས་དག་པའི་གཞི་དོན་དམ་གྱི་ས་
བཅུ་གཉིས་དབྱེར་མེད་དུ་འཆང་བ་ཡང་ཡིན་ལ། དེ་རྣམས་ཉིད་དོན་
དམ་དུ་བདེན་པའི་དོན་རྡོ་རྗེ་བཞིའི་ཞལ་བཅུ་གཉིས་དང་། མ་རིག་པ་
གཞན་ནས་རྒ་ཤི་གཞན་གྱི་བར་དང་གདོད་ནས་རང་བཞིན་གྱིས་དག་པ་
དང། རྣམ་པར་དག་པ་དང་། ཤིན་ཏུ་རྣམ་པར་དག་པའི་མ་རིག་པ་
ནས་རྒ་ཤིའི་བར་ཡང་ཡིན་ཞིང་། །དེ་རྣམས་ཉིད་དོན་དམ་གྱི་གནས་
དང་ཉེ་བའི་གནས། ཞིང་དང་ཉེ་བའི་ཞེང་། འདུ་བ་དང་ཉེ་བའི་
འདུ་བ། དུར་ཁྲོད་དང་ཉེ་བའི་དུར་ཁྲོད། འཐུང་གཅོད་དང་ཉེ་བའི་
འཐུང་གཅོད་དེ། དོན་དམ་གྱི་གནས་སོགས་བཅུ་གཉིས་ཀྱང་ཡིན་ལ་
དུས་སྦྱོར་ཉི་མ་སྟེ་བཅུ་གཉིས་ཀྱི་དབུགས་ཉི་ཁྲི་གཅིག་སྟོང་དྲུག་བརྒྱ་
རྣམས་གདོད་ནས་རང་བཞིན་གྱིས་འགགས་པའི་གཞི་ཡང་ཡིན་ཞིང་།
ཡུམ་དང་ཕལ་ཆེར་སྔགས་ལས་གསུངས་པ་ཡིན་ཞེས་པ་ལ་ཡུམ་རྒྱས་པར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
་
མ་རིག་པ་འདུས་མ་བྱས་པ་སྟེ། གང་དང་ཡང་བྲལ་བས་མ་ཡིན་ནོ། །
ཞེས་གསུངས་ཏེ། ཐམས་ཅད་ཀྱི་ཁོངས་སུ་རྟེན་འབྲེལ་ཡང་འདུ་བ་
ཡིན་ནོ། །སངས་རྒྱས་ཕལ་བོ་ཆེར། འདུས་མ་བྱས་ཀྱི་རྟེན་འབྲེལ་
གསུངས་པ་ཡང་འདི་དང་དགོངས་པ་གཅིག་ཡིན་ལ། དཔལ་དུས་ཀྱི་
འཁོར་ལོའི་རྒྱུས་འགྲེལ་དྲི་མ་མེད་པའི་འོད་དུ། བདེན་པ་བཅུ་གཉིས་
ནི་མ་རིག་པ་དང་། །འདུ་བྱེད་དང་། རྣམ་པར་ཤེས་པ་དང་། མིང་
དང་། གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བ་
དང་། སྲེད་པ་དང་། ལེན་པ་དང་། སྲིད་པ་དང་། སྐྱེ་བ་དང་། རྒ་
ཤི་སྟེ། བདེན་པ་བཅུ་གཉིས་ནི་མངལ་སྐྱེས་རྣམས་ཀྱི་སྒྲིབ་པ་དང་
བཅས་པ་ཡིན་ལ། སངས་རྒྱས་རྣམས་ཀྱི་ནི་སྒྲིབ་པ་དང་བྲལ་བའོ། །
འཕོ་བ་བཅུ་གཉིས་ཀྱི་སྲོག་གི་རླུང་རྒྱུ་བའི་ཕྱིར་མངལ་ནས་སྐྱེས་པ་
རྣམས་ཀྱི་སྒྲིབ་པ་དང་བཅས་པ་ཡིན་ལ། ཡན་ལག་བཅུ་གཉིས་འགགས་
པའི་ཕྱིར། སངས་རྒྱས་རྣམས་ཀྱི་ནི་སྒྲིབ་པ་དང་བྲལ་བའོ། །ཞེས་
དང་། རྡོ་རྗེ་སྙིང་བོ་རྒྱུན་གྱི་རྒྱུད་དུ་ཡང་། ཀུན་ཏུ་འོད་ཀྱི་ས་ཆེན་
ནོ། །དེ་ཉིད་ཉི་མའི་དཀྱིལ་འཁོར་འདྲ། །བདུད་རྩིའི་འོད་ནི་གཉིས་པ་
སྟེ། །ཤིན་ཏུ་འོད་གསལ་ཟླ་བ་འདྲ། །ནམ་མཁའ་འོད་ནི་གསུམ་པ་སྟེ།
།ནམ་མཁའ་ཇི་བཞིན་རབ་ཏུ་གནས། །རྡོ་རྗེའི་འོད་ནི་བཞི་བ་སྟེ། །ས་
དེའི་འདི་ནི་ཡིད་དགའ་བའོ། །ལྷག་པའི་བསམ་པ་བརྟན་སྦྱོར་



:
བཀའ་འཁོར་ལོ་ཐ་མའི་དགོངས་དོན།
བས། །རྡོ་རྗེ་ཞེས་ནི་ཡོངས་སུ་བཏགས། །ལྔ་བ་རིན་ཆེན་འོད་ཅེས་
བྱ། །དབང་བསྐུར་བ་ལ་རབ་ཏུ་གནས། །པད་མའི་འོད་ནི་དྲུག་པ་སྟེ། །
པད་མ་བཞིན་དུ་རབ་ཏུ་སྐྱེ། །རང་བཞིན་དག་པའི་སེམས་ཉིད་ཀྱིས། །
དྲི་མ་མེད་པ་ཡོངས་སུ་འཛིན། །བདུན་པ་ལས་ཀྱི་འོད་ཅེས་པ། །སངས་
རྒྱས་འཕྲིན་ལས་བྱེད་པར་འདོད། །བརྒྱད་པ་དཔེ་མེད་ཅེས་པ་སྟེ། །དེ་
ལ་དཔེ་ནི་ཡོད་མ་ཡིན། །དཔེ་ལྡན་ཞེས་པ་དགུ་བ་སྟེ། །ཐམས་ཅད་
དཔེ་ནི་རྟོགས་པར་བྱེད། །བཅུ་བ་ཤེས་རབ་འོད་ཅེས་པ། །སངས་རྒྱས་
ས་ནི་བླ་ན་མེད། །བཅུ་གཅིག་ཐམས་ཅད་མཁྱེན་པ་ཉིད། །ས་ཆེན་རབ་
ཏུ་འོད་གསལ་བ། །བཅུ་གཉིས་སོ་སོའི་བདག་ཉིད་རིག །རྣལ་འབྱོར་
ཡེ་ཤེས་རབ་ཏུ་རྫོགས། །ཞེས་གསུངས་ཏེ། དེ་རྣམས་ནི་དོན་དམ་
འགོག་བདེན་གྱིས་བསྡུས་པའི་ས་བཅུ་གཉིས་སོ། །རབ་ཏུ་དགའ་བ་ལ་
སོགས་པའི་ས་རྣམས་ནི་ཀུན་རྫོབ་ལམ་བདེན་གྱིན་བསྡུས་པའོ། །རྒྱུད་
ནི་རྒྱུད་གཞན་གྱིས་ཤེས་བྱ། །མདོ་ནི་མདོ་གཞན་གྱིས་ཤེས་བྱ། །མདོ་
ཡང་རྒྱུད་ཀྱིས་ཤེས་པར་བྱ། །རྒྱུད་ཀྱང་མདོ་ཡིས་ཤེས་པར་བྱ། །གཉིས་
ཀས་གཉིས་ཀ་ཤེས་པར་བྱ། །དེ་ཡང་ཐོས་བསམ་སྒོམ་པ་དང་། །བཤད་
སྒྲུབ་རྣམ་པར་དག་པས་སོ། །དེས་ན་གསུང་རབ་ཟབ་དགུ་ཡི། །གཞི་
ལམ་འབྲས་བུ་ཟབ་དགུ་རྟོགས། །ངེས་པའི་དོན་གྱི་གཞི་འབྲས་ཀུན། །
བདེ་གཤེགས་སྙིང་བོ་ཉིད་དུ་གཅིག །ལམ་ནི་དེ་ཡི་རྣལ་འབྱོར་རོ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
l13
113
དྲང་དོན་གཞི་ལམ་འབྲས་བུ་རྣམས། །དེ་རྣམས་སོ་སོའི་འཁོར་དུ་
གཏོགས། །དེ་ལྟར་རྫོགས་ལྡན་ཆོས་མཆོག་དང་། །རྒྱལ་བའི་རང་
འགྲེལ་ལས་ཤེས་བྱ། །ཞེས་པ་ནི་མན་ངག་གི་ཚིགས་སུ་བཅད་པའོ། །
རྫོགས་ལྡན་མཁས་མཆོག་རྣམས་ཀྱི་གསུངས་པ་བཞིན། །ཞེས་པ་ས་
བཅུའི་དབང་ཕྱུག་རྣམས་དང་མཁས་གྲུབ་ཆེན་པོ་ནཱ་རོ་པཎ་ཆེན་ལ་
སོགས་པས་གསུངས་པའོ། །གསུམ་ལྡན་མར་བཅད་ཕལ་གྱི་སྤྱོད་ཡུལ་
མིན་ཏེ། དེ་རྣམས་ཀྱི་ནི་དེ་ལྟར་མ་རྟོགས་ཤིང་དེ་ལས་ལོག་པར་འཆད་
པ་མང་དུ་སྣང་བའི་ཕྱིར་རོ། །དེ་རྣམས་སེམས་ཙམ་མིན་པའི་རྒྱུ་མཚན་
ནི༑ མཐའ་ཐམས་ཅད་དང་བྲལ་བའི་གཞི་ཡིན་པའི་ཕྱིར་དང་། ཀུན་
རྫོབ་ཀྱི་ཆོས་ཐམས་ཅད་ཀྱིས་རང་གི་སྟོང་བའི་གཞི་ཡིན་པའི་ཕྱིར་དང་།
དངོས་པོ་དངོས་མེད་གང་ཡང་མ་ཡིན་གྱི་དབུ་མ་བར་མ་ཕུང་བོ་གསུམ་
པ་ཡིན་པའི་ཕྱིར་དངོས་སྨྲ་མ་ཡིན་ལ། དངོས་སྨྲ་མ་ཡིན་ན་སེམས་ཙམ་
གྱི་གྲུབ་མཐར་ཡང་མི་རུང་བའི་ཕྱིར་རོ། །གཞན་ཡང་ཀུན་རྫོབ་ཀྱི་ཆོས་
ཐམས་ཅད་ཀྱི་སྟོང་བའི་གཞི་དེ་རྣམས་ཐམས་ཅད་རྣམ་ཤེས་ཆོས་ལས་
འདས་ཞེས་པ་ནས་དེ་དག་དངོས་སྨྲའི་ཆོས་སུ་ག་ལ་རུང་ཞེས་པའི་བར་
ནི་གསལ་ལོ། །ཆོས་འཁོར་གསུམ་པའི་དོན་གྱི་གཙོ་བོ་དེ་བཞིན་ཉིད་
ཡིན་པར་མ་ཟད་ཆོས་འཁོར་གཉིས་པའི་དོན་གྱི་གཙོ་བོ་ཡང་དེ་བཞིན་
ཉིད་ཡིན་ལ། དེ་བཞིན་ཉིད་ཀྱང་དོན་དམ་འདུས་མ་བྱས་ཀྱི་སྟོབས་



I4
བཀའ་འཁོར་ལོ་ཐ་མའི་དགོངས་དོན།
སོགས་ཡོན་ཏན་དཔག་ཡས་ཚང་བ་ཡིན་པའི་ཕྱིར། མེད་དགག་མ་ཡིན་
དེ་ཕྱིར་རང་སྟོང་དང་། ཅང་མེད་སྟོང་བ་ཆད་པའི་སྟོང་བ་མིན། །ཞེས་
པ་ནས་དེ་དག་ཀུན་ལ་གུས་པས་ཕྱག་འཚལ་ལོ། །ཞེས་པ་མཐར་ཐུག་པ་
ནི་གོ་སླའོ། །གསུམ་ལྡན་མར་བཅད་ཅེས་པ་ནས་བདག་ནི་མ་བོད་པས།
བྱ་གཏོང་བཞིན་དུ་ལེགས་པའི་སྐད་འདིར་གཏོང་། ཞེས་པའི་མཐར་
ཐུག་པ་ནི་ལམ་ལོག་པ་ལ་ཞུགས་པ་རྣམས་ལ་བོང་བར་ཕན་འདོད་བན་
སེམས་ཆེན་པོས་ལེགས་པའི་སྐད་གཏོང་ཞེས་གྲོས་འདེབས་པ་སྟེ། ཇི་
ལྟར་དགྲ་ཡིས་འཇོམས་པར་རིག་ནས་བྱ་གཏོང་བ་བཞིན་ནོ། །དེ་
བཞིན་གཤེགས་པ་བྱོན་རུང་མ་བྱོན་རུང་། ཞེས་པའི་གསུངས་གི་ནུས་
པས་ནི་གང་ཟག་རྣམས་ཀྱི་རྟོགས་རུང་མ་རྟོགས་རུང་། མཐོང་རུང་མ་
མཐོང་རུང་། ཡིད་ཆེས་རུང་མ་ཆེས་རུང་། ཐོབ་རུང་མ་ཐོབ་རུང་།
ཞེས་པ་ལ་སོགས་པར་ཡང་དོན་གྱིས་བསྟན་ཏོ། །ཡོངས་གྲུབ་དགུ་ནི་
ཆོས་རྣམས་ཀྱི་ཆོས་དབྱིངས་དང་། ཆོས་ཀྱི་གནས་ཉིད་དང་ཆོས་སྐྱོན་
མེད་པ་ཉིད་དང་། དེ་བཞིན་ཉིད་དང་། མ་ནོར་བ་དེ་བཞིན་ཉིད་
དང་། གཞན་མ་ཡིན་པ་དེ་བཞིན་ཉིད་དང་། ཡང་དག་པའི་མཐའ་
དང་། བསམ་གྱིས་མི་ཁྱབ་པའི་དབྱིངས་རྣམས་སོ། །འདི་ནས་རྣམ་
དག་མཆིས་ན་བདག་ལའང་ལུང་བསྟན་དུ་གསོལ་ལོ། །ཞེས་པའི་བར་
ནི་གསལ་ལོ། །ཐམས་ཅད་གཞི་མེད་རྩ་བྲལ་ཉིད་དུ་བཞེད་པ་རྣམས་



ཀུན་ནན་དང་རྗེ་བཙུན་གྱི་གཞུང་ཐོར་བུ།
Is
ལའང་མ་བོད་པ་ཞུ་བ་ནི། བཅོམ་ལྡན་འདས་ཀྱིས་ཐོག་མ་མེད་དུས་
ཅན་གྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་
འགྲོ་ཀུན་གང་། །མྱ་ངན་ལས་འདས་པ་ཐོབ་པའང་ཡིན། །ཞེས་ལེགས་
པར་བཀའ་སྩལ་བ་དེ་ཉིད་དབུ་མ་བ་ཆེན་པོ་འཕགས་པ་ཐོགས་མེད་
ཞབས་ཀྱི་རྒྱུད་བླ་མའི་འགྲེལ་བར་དྲངས་ནས་ཞིབ་ཏུ་བཤད་གདའ་བ་
དང་། འཕགས་པ་དཀོན་མཆོག་ཐེར་ཟུག་གི་མདོར་ཡང་། བཅོམ་
ལྡན་འདས་དེའི་སླད་དུ་དེ་བཞིན་གཤེགས་པའི་སྙིང་བོ་ནི་འབྲེལ་བ་རྣམ་
པར་དབྱེ་བ་མེད་པ། བྲལ་མི་ཤེས་པ་འདུས་མ་བྱས་ཀྱི་ཆོས་རྣམས་ཀྱི་
གནས་དང་གཞི་དང་རྟེན་ལགས་ལ། བཅོམ་ལྡན་འདས་དེ་བཞིན་
གཤེགས་པའི་སྙིང་བོ་ནི་མ་འབྲལ་བ། རྣམ་པར་དབྱེ་བ་དང་བཅས་
པའི་ཆོས་བྲལ་ཤེས་པ་འདུས་བྱས་ཀྱི་ཆོས་རྣམས་ཀྱི་ཡང་གཞི་དང་།
གནས་དང་ རྟེན་ལགས་སོ། །ཞེས་འཕགས་པ་དཔལ་འཕྲེང་སེང་གེའི་
ང་རོས་གསུངས་པ་དང་ཡང་འགལ་གདའ་ཞིང་། འཕགས་པ་ཀླུ་སྒྲུབ་
ཞབས་ཀྱི་ཞལ་སྔ་ནས་ཀྱང་། ས་བོན་གྱུར་བ་དབྱིངས་དེ་ཉིད། །ཆོས་
རྣམས་ཀུན་གྱི་རྟེན་དུ་འདོད། ། རིམ་གྱིས་སྦྱངས་པར་གྱུར་བ་ལས། །
སངས་རྒྱས་བྱང་ཆུབ་ཐོབ་པར་འགྱུར། །ཞེས་གསུངས་པ་དང་ཡང་
འགལ་ལོ། །འཕགས་པ་ཨུ་དུམ་ཝརའི་མེ་ཏོག་ལྟར་དཀོན་པ་སོར་མོའི་
འཕྲེང་བ་ལ་ཕན་པའི་མདོ་ལས། ཞི་དང་གནས་དང་། རྒྱ་ཆེར་གསུང་



ii6་
བཀའ་འཁོར་ལོ་ཐ་མའི་དགོངས་དོན།
པ་འདི་ལྟ་སྟེ། དེ་ནས་བཅོམ་ལྡན་འདས་ངང་བའི་རྒྱལ་བོ་བཞིན་དུ་
གོམ་པ་བདུན་གཤེགས་ཏེ། སེང་གེའི་ལྟ་སྟངས་ཀུན་ཏུ་གཟིགས་ནས།
སོར་མོའི་འཕྲེང་བ་ལ་ཚིགས་སུ་བཅད་པ་འདི་དག་གསུངས་སོ། །ཡང་
དག་ཉིད་ཀྱི་མཐའ་ལ་ང་གནས་ཏེ། །དེ་ཡང་སོར་འཕྲེང་ཁྱོད་ཀྱི་མ་རིག་
གོ །ང་ནི་ཡང་དག་རྫོགས་པའི་སངས་རྒྱས་ཏེ། ཤོག་མ་སྦྱིན་གྱིས་ཆོས་
ཁུ་ཞིམ་པོ་འཐུང་། །འདུག་ཤིག་སོར་མོའི་འཕྲེང་བ་ཁྱོད་འདུག་ཤིག །
ཚུལ་ཁྲིམས་བརྟུལ་ཞུགས་ཡོན་ཏན་རྫོགས་ལ་འདུད། །ང་ནི་ཡང་དག་
རྫོགས་པའི་སངས་རྒྱས་ཏེ། །ཁྱོད་ལ་མཚོན་རྣོན་ཤོག་མ་སྦྱིན་པར་
བྱ། །ཞེས་དང་། དེ་བཞིན་དུ་རྐང་བ་བདུན་པོ་དེ་ཕྱི་མ་རྣམས་ལ་ཡང་
མཚུངས་པར་སྦྱར་ནས། མ་བྱས་ཡང་དག་མཐའ་ལ་ང་གནས་ཏེ། །ཞི་
བ་མ་སྐྱེས་མཐའ་མ་ང་གནས་ཏེ། །འདུས་མ་བྱས་པའི་མཐའ་ལ་ང་
གནས་ཏེ། །རྒ་བ་མེད་པའི་མཐའ་ལ་ང་གནས་ཏེ། ན་བ་མེད་པའི་
མཐའ་ལ་ང་གནས་ཏེ། །འཆི་བ་མེད་པའི་མཐའ་ལ་ང་གནས་ཏེ། །ཀུན་
ནས་ཉོན་མོངས་མེད་པར་ང་གནས་ཏེ། །ཟག་པ་མེད་པའི་མཐའ་ལ་ང་
གནས་ཏེ། །གནོད་པ་མེད་པའི་མཐའ་ལ་ང་གནས་ཏེ། །ང་ནི་བདེན་
པའི་མཐའ་ལ་ད་གནས་ཏེ། །ང་ནི་ཆོས་ཀྱི་མཐའ་ལ་རབ་གནས་ཏེ། །
ང་ནི་དགེ་བའི་མཐའ་ལ་གནས་པ་སྟེ། །ང་ནི་བདེན་པའི་མཐའ་ལ་
གནས་པ་སྟེ། །མྱ་ངན་མེད་པའི་མཐའ་ལ་ང་གནས་ཏེ། །མྱ་ངན་བྲལ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ། །
lit
བའི་མཐའ་ལ་ང་གནས་ཏེ། །རྡུལ་མེད་པ་ཡི་མཐའ་ལ་ང་གནས་ཏེ། །
ཤག་ཤིག་མེད་པའིམཐའ་ལ་ང་གནས་ཏེ། །ཡམས་ཀྱི་ནད་མེད་མཐའ་
ལ་ང་གནས་ཏེ། །གཙེ་བ་མེད་པའི་མཐའ་ལ་ང་གནས་ཏེ། །ནད་འགོ་
མེད་པའི་མཐའ་ལ་ང་གནས་ཏེ། །ཅི་ཡང་མེད་པའི་མཐའ་ལ་ང་གནས་
ཏེ། །དཔག་ཏུ་མེད་པའི་མཐའ་ལ་ང་གནས་ཏེ། །ཚད་མེད་པ་ཡི་
མཐའ་ལ་ང་གནས་ཏེ། །གཙོ་བོ་མཆོག་གི་མཐའ་ལ་ང་གནས་ཏེ། །ང་
ནི་རབ་ཀྱི་མཐའ་ལ་གནས་པ་སྟེ། །ང་ནི་དམ་པའི་མཐའ་ལ་གནས་པ་
སྟེ། །བླ་ན་མེད་པའི་མཐའ་ལ་ང་གནས་ཏེ། །ང་ནི་ཐེར་ཟུག་མཐའ་ལ་
གནས་པ་སྟེ། །གཞོམ་དུ་མེད་པའི་མཐའ་ལ་ང་གནས་ཏེ། །འཇིགས་
མེད་ཆོས་ཀྱི་མཐའ་ལ་ང་གནས་ཏེ། །མཐའ་ཡས་ཆོས་ཀྱི་མཐའ་ལ་ང་
གནས་ཏེ། །བསྟན་མེད་ཆོས་ཀྱི་མཐའ་ལ་ང་གནས་ཏེ། །ཟབ་མོའི་ཆོས་
ཀྱི་མཐའ་ལ་ང་གནས་ཏེ། །བལྟ་དཀའི་ཆོས་ཀྱི་མཐའ་མ་ང་གནས་
ཏེ། །ཕྲ་བའི་ཆོས་ཀྱི་མཐའ་ལ་ང་གནས་ཏེ། །མཁས་པའི་ཆོས་ཀྱི་མཐའ་
ལ་ང་གནས་ཏེ། །མཐོང་བར་དཀའ་བའི་མཐའ་ལ་ང་གནས་ཏེ། །ཀུན་
གཞི་མེད་པའི་མཐའ་མ་ང་གནས་ཏེ། ཐ་བ་མེད་པའི་མཐའ་ལ་ང་
གནས་ཏེ། །ལམ་གཅོད་པ་ཡི་མཐའ་ལ་ང་གནས་ཏེ། །སྟོང་ཆེན་སྒོ་ཡི་
མཐའ་ལ་ང་གནས་ཏེ། །ཉོན་མོངས་ཀུན་སྤངས་བྱང་མཐའ་ང་གནས་
ཏེ། །སྲེད་པ་ཟད་པའི་མཐའ་ལ་ང་གནས་ཏེ། །འདོད་ཆགས་བྲལ་



i
བཀའ་འཁོར་ལོ་ཐ་མའི་དགོངས་དོན།
[
འགོག་མཐའ་ལ་ང་གནས་ཏེ། །བདེ་མཆོག་མྱ་ངན་འདས་མཐར་ང་
གནས་ཏེ། །རྟག་བརྟན་བཀྲ་ཤིས་བསིལ་རབ་ང་གནས་ཏེ། །དེ་ཡང་
སོར་འཕྲེང་ཁྱོད་ཀྱི་མི་རིག་གོ །ཞེས་སོགས་མང་དུ་བཀའ་སྩལ་བ་
རྣམས་དང་། ཐམས་ཅད་གཞི་མེད་རྩ་བྲལ་དུ་འདོད་པ་རྣམས་འགལ་
ཚབ་ཤིན་ཏུ་ཆེ་བར་གདའོ། །འཕགས་པ་བློ་གྲོས་མི་ཟད་པས་བསྟན་
པའི་མདོའི་འགྲེལ་བ་སློབ་དཔོན་དབུ་མ་བ་ཆེན་པོ་དབྱིག་གཉེན་ཞབས་
ཀྱི་མཛད་པར་ཡང་། རྒྱལ་བོའི་ཁབ་ཅེས་བྱ་བ་ནས། ཡོན་ཏན་ཐམས་
ཅད་ཀྱི་ཚོགས་དཔག་ཏུ་མེད་པ་ན་བཞུགས་ཞེས་བྱ་བའི་བར་དུ་བཅོམ་
ལྡན་འདས་ཀྱིས་གནས་ཕུན་སུམ་ཚོགས་པ་བསྟན་ཏེ། དེ་ལ་རྒྱལ་བོའི་
ཁབ་ཀྱི་བྱ་ནི། རྒྱལ་བོའི་ཁབ་ཀྱི་གྲོང་ཁྱེར་ཆེན་པོ་ལ་བྱའོ། །ཡང་ན་
རྒྱལ་བོ་ནི་སངས་རྒྱས་བཅོམ་ལྡན་འདས་ཀྱི་རྒྱལ་བོ་ལ་བྱའོ། །ཁབ་ནི་
ཆོས་ཀྱི་རྒྱལ་བོ་དེ་བཞུགས་པའི་གནས་ལ་བྱ་སྟེ། །དེ་ཡང་དོན་དམ་པར་
ཆོས་ཀྱི་དབྱིངས་རྣམ་པར་དག་པ་ཉིད་ལ་བཞུགས་པས་ཆོས་ཀྱི་དབྱིངས་
ཉིད་ལ་བྱའོ། །ཞེས་དང་། དྲི་མེད་འོད་ལས། དེ་བཞིན་དུ་རྩ་བའི་
རྒྱུད་དང་བསྡུས་པའི་རྒྱུད་ཀྱི་རྒྱལ་བོ་གཞན་རྣམས་སུ་ཡང་། བཞུགས་
པའི་གནས་ངེས་པར་བསྟན་ཏེ། ཞེས་དང་། ལང་ཀར་གཤེགས་པར་
ཡང་། མྱ་ངན་འདས་པར་ཡིད་སྤངས་པ། །གཅིག་པུ་དེ་ནི་བདེན་པ་
སྟེ། །འཇིག་རྟེན་བརྟགས་པ་སྒྱུ་མ་དང་། །ཆུ་སྐྱེས་ཤིང་ལྟར་བལྟ་བར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ii
བྱ། །ཞེས་པ་ལ་སོགས་པས་མྱང་འདས་ཆེན་པོར་བདེན་པའི་མཆོག་ཏུ་
གསུངས་པ་དང་། བདེན་པ་གཅིག་སྟེ་གཉིས་མེད་པ་སྟེ། ཞེས་དང་།
བདེན་པ་ནི་གཅིག་པུ་གཉིས་མ་ཡིན་པ་སྟེ། འདི་ལྟ་སྟེ། འགོག་པའི་
བདེན་པའོ། །ཞེས་པ་ལ་སོགས་པས་འགོག་བདེན་བདེན་པའི་མཆོག་ཏུ་
གསུངས་པ་དང་། ཆོས་ཡང་དག་པར་སྡུད་པའི་མདོར། དེ་བཞིན་
ཉིད་ནི་བདེན་པ་སྟེ། དེ་བཞིན་ཉིད་མ་གཏོགས་པའི་ཆོས་གཞན་
རྣམས་ནི་བརྫུན་པའོ། །ཞེས་པ་ལ་སོགས་པས་དེ་བཞིན་ཉིད་བདེན་
གཞན་ནི་བརྫུན་པ་དང་། ཞེས་པ་ནས་བྱ་གཏོང་གྲོས་འདེབས་ཏེ།
ཞེས་པའི་བར་ནི་གོ་སླ་ཞིང་འགའ་ཞིག་ནི་སྔར་བཤད་པ་ཡང་ཡིན་ནོ། །
རྟག་པར་རྟོགས་པ་ལ་སྐྱོན་དང་ཡོན་ཏན་གཉིས་ཞེས་པ་ལ་ཐམས་ཅད་
རྟག་པར་རྟོགས་ན་སྐྱོན་ཡོད་དེ། འདུས་བྱས་ཐམས་ཅད་མི་རྟག་པ་
ཡིན་པས་གནོད་པའི་ཕྱིར་རོ། །དོན་དམ་ཆོས་སྐུ་རྟག་པར་རྟོགས་པ་ལ་
ཡོན་ཏན་ཡོད་དེ། སངས་རྒྱས་རྟག་ཏུ་བཞུགས་པར་རྟོགས་ནས་བདེ་
གཤེགས་སྙིང་བོ་ལ་ཤེས་ནས་དད་པ་ཐོབ་པའི་ཕྱིར་རོ། །ཐམས་ཅད་མི་
རྟག་པར་རྟོགས་ནས་སྐྱོན་ཡོད་དེ། འདུས་མ་བྱས་ཐམས་ཅད་རྟག་པ་
ཡིན་པས་གནོད་པའི་ཕྱིར་རོ། །འདུས་བྱས་ཐམས་ཅད་མི་རྟག་པར་
རྟོགས་པར་ཡོན་ཏན་ཡོད་དེ། བློ་དོན་དང་མཐུན་ཞིང་རྟག་འཛིན་ལྡོག་
པ་ལ་སོགས་པའི་དགོས་པ་ཡོད་པའི་ཕྱིར་རོ། །ཐམས་ཅད་གཙང་བར་



120
བཀའ་འཁོར་ལོ་ཐ་མའི་དགོངས་དོན།
རྟོགས་པ་ལ་སྐྱོན་ཡོད་དེ། ཟག་བཅས་ཐམས་ཅད་མི་གཙང་བ་ཡིན་
པས་གནོད་པའི་ཕྱིར་རོ། །བདེ་གཤེགས་སྙིང་བོའི་གཙང་བར་རྟོགས་པ་
ལ་ཡོན་ཏན་ཡོད་དེ། གདོད་ནས་རང་བཞིན་གྱིས་དག་པ་དང་།
ཡོངས་སུ་དག་པ་དང་། རྣམ་པར་དག་པ་དང་། ཤིན་ཏུ་རྣམ་པར་
དག་པའི་དོན་རྟོགས་པའི་དགོས་པ་ཡོད་པའི་ཕྱིར་རོ། །ཐམས་ཅད་མི་
གཙང་བར་རྟོགས་པ་ལ་སྐྱོན་ཡོད་དེ། ཆོས་གྱི་དབྱིངས་གདོད་ནས་
གཙང་བར་རྟག་ཏུ་བཞུགས་པས་གནོད་པའི་ཕྱིར་རོ། །ཉེར་ལེན་གྱི་
ཕུང་བོ་མི་གཙང་བར་རྟོགས་པ་ལ་ཡོན་ཏན་ཡོད་དེ། ཞེན་ཆགས་ལྡོག་
པའི་ཕྱིར་རོ། །དེའི་དོན་དུ་མི་སྡུག་པའི་འདུ་ཤེས་དགུ་བསྒོམ་པ་ཡང་
གསུངས་སོ། །ཐམས་ཅད་བདེ་བར་རྟོགས་པ་ལ་སྐྱོན་ཡོད་དེ། འཁོར་
བ་སྡུག་བསྔལ་ཡིན་པས་གནོད་ཅིང་འཁོར་བ་ལ་སྐྱོ་ཤས་དང་ཡིད་འབྱུང་
མི་སྐྱེ་བའི་ཕྱིར་རོ། །ཆོས་དབྱིངས་བདེ་བར་རྟོགས་པ་ལ་ཡོན་ཏན་ཡོད་
དེ། བློ་དོན་དང་མཐུན་ཞིང་ཆོས་དབྱིངས་བསྒོམ་པ་ལ་དགའ་སྤྲོ་སྐྱེ་བའི་
ཕྱིར་རོ། །ཐམས་ཅད་སྡུག་བསྔལ་དུ་རྟོགས་པ་ལ་སྐྱོན་ཡོད་དེ། གཤིས་
ལུགས་ཟབ་མོ་ཐམས་ཅད་བདེ་བ་ཆེན་པོ་ཡིན་པས་གནོད་པའི་ཕྱིར་
རོ། །འཁོར་བར་སྡུག་བསྔལ་དུ་རྟོགས་པ་ལ་ཡོན་ཏན་ཡོད་དེ། ཞེན་
ཆགས་ལྡོག་ཅིང་ངེས་འབྱུང་དང་སྐྱོ་ཤས་སྐྱེ་བའི་ཕྱིར་རོ། །བདག་ཡོད་
རྟོགས་པ་ལ་སྐྱོན་དང་ཡོན་ཏན་གཉིས་ཏེ། གང་ཟག་དང་ཆོས་ཀྱི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བདག་ཡོད་རྟོགས་པ་ལ་སྐྱོན་དང་། དེ་བཞིན་ཉིད་ཀྱི་བདག་ཡོད་པར་
རྟོགས་པ་ལ་ཡོན་ཏན་ཡོད་པའི་ཕྱིར་རོ། །བདག་མེད་རྟོགས་པ་ལའང་
སྐྱོན་དང་ཡོན་ཏན་གཉིས་ཏེ། དག་པའི་བདག་མེད་པར་རྟོགས་པ་ལ་
སྐྱོན་དང་། གང་ཟག་དང་ཆོས་ཀྱི་བདག་མེད་པར་རྟོགས་པ་ལ་ཡོན་
ཏན་ཡོད་པའི་ཕྱིར་རོ། །ཀུན་རྫོབ་ཀྱི་ཆོས་ཐམས་ཅད་གཤིས་ལ་ཡོད་
པར་རྟོགས་ན་སྐྱོན་དང་། དོན་དམ་གྱི་ཆོས་ཐམས་ཅད་གཤིས་ལ་ཡོད་
པར་རྟོགས་ན་ཡོན་ཏན་ཡོད་པའི་ཕྱིར། ཡོད་པར་རྟོགས་ལ་སྐྱོན་དང་
ཡོན་ཏན་གཉིས་ཞེས་སོ། །ཡོན་ཏན་མང་བོ་ཅན་གྱི་བདེ་གཤེགས་སྙིང་
བོ་མེད་པར་རྟོགས་ན་སྐྱོན་དང་གློ་བུར་དྲི་མ་ཐམས་ཅད་གཤིས་ལ་མེད་
པར་རྟོགས་ན་ཡོན་ཏན་ཡོད་པའི་ཕྱིར། མེད་པར་རྟོགས་ནའང་སྐྱོན་
དང་ཡོན་ཏན་གཉིས་ཞེས་སོ། །རང་བཞིན་གཉུག་མའི་ཡོན་ཏན་ཐམས་
ཅད་གཤིས་ལ་ཆད་པར་རྟོགས་ན་སྐྱོན་དང་། བཅོས་མ་གློ་བུར་བའི་
ཆོས་ཐམས་ཅད་གཤིས་ལ་ཆད་པར་རྟོགས་ན་ཡོན་ཏན་ཡོད་དེ། ཆད་
པར་རྟོགས་ལའང་སྐྱོན་དང་ཡོན་ཏན་གཉིས་ཞེས་སོ། །དེ་བཞིན་
དུ་རྟག་པར་རྟོགས་ཀྱང་རྟག་མཐར་མ་ལྷུང་དང་། རྟག་པའི་མཐར་ནི་
ལྷུང་བའང་སྣང་བས་སྤང་། །ཆད་པར་རྟོགས་ཀྱང་ཆད་མཐར་མ་ལྷུང་
དང་། །ཆད་པའི་མཐར་ནི་ལྷུང་བའང་སྣང་བས་སྤང་། །ཡོད་པར་
རྟོགས་ཀྱང་ཡོད་མཐར་མ་ལྷུང་དང་། །ཡོད་པའི་མཐར་ནི་ལྟུང་བ་སྣང་



2
བཀའ་འཁོར་ལོ་ཐ་མའི་དགོངས་དོན་
བས་སྤང་། །མེད་པར་རྟོགས་ཀྱང་མེད་མཐར་མ་ལྷུང་དང་། །མེད་
པའི་མཐར་ནི་ལྷུང་བའང་སྣང་བས་སྤང་། ཞེས་པ་ནི་བར་སྐབས་ཀྱི་
ཚིགས་སུ་བཅད་པའོ། །དེ་ལྟར་ཆོས་ཀྱི་གནད་ཆེ་ཞིང་འགག་དམ་པོ་དེ་
རྣམས་ཀྱི་དོན་ནི་རྫོགས་ལྡན་གྱི་ཆོས་ལས་གསུངས་པས་གཟིགས་སུ་
གསོལ། ཞེས་པ་ནི་མ་ཕོད་པའི་ཞུ་བའོ། །གཤིས་ལ་སངས་རྒྱུས་མེད་
པར་བཞེད་པ་དང་། ཞེས་པ་ནས་མན་ངག་ཟབ་མོ་ཤིན་ཏུ་མང་བར་
མཆིས་ཞེས་པའི་བར་ནི་གོ་སླ་ཞིང་འགའ་ཞིག་ནི་སྔར་བཤད་པར་ཡང་
གསལ་བ་ཡིན་ནོ། །གལ་ཏེ་ལ་ལའི་ལོག་རྟོག་ཞེས་པ་ནས་དེ་ཕྱིར་ཡོན་
ཏན་མང་བོ་ཚང་བ་ཡི། བདེ་གཤེགས་སྙིང་བོ་དོན་ལ་མེད་ཅེ་ན།
ཞེས་པ་ནི་གསུམ་ལྡན་མར་བཅད་འཁྲུལ་བའི་འདོད་ལུགས་ཡིན་ལ། དེ་
སུན་དབྱུང་བ་ནི་རྒྱལ་བའི་ཡུམ་ལས་དེ་བཞིན་ཉིད་གྱི་ཡོན་ཏན་ཇི་ལྟ་ཇི་
སྙེད་ཅིག་བརྗོད་པར་བགྱི་སྟེ། དེ་བཞིན་ཉིད་ཀྱི་ཡོན་ཏན་ནི་ཚད་མ་
མཆིས་ཏེ། དེ་བཞིན་དུ་སྦྱར་ཏེ། མ་ནོར་བ་དེ་བཞིན་ཉིད་དང་།
གཞན་མ་ཡིན་པ་དེ་བཞིན་ཉིད་དང་། ཆོས་ཉིད་དང་། ཆོས་ཀྱི་
དབྱིངས་དང་། ཆོས་ཀྱི་གནས་ཉིད་དང་། ཆོས་མི་འགྱུར་བ་ཉིད་དང་།
ཡང་དག་པའི་མཐའ་དང། བསམ་གྱིས་མི་ཁྱབ་པའི་དབྱིངས་ཀྱི་ཡོན་
ཏན་ནི་ཚད་མ་མཆིས་སོ། །ཞེས་དང་ཡུམ་པར་མར་ཡང་དེ་དང་མཐུན་
པའི་མང་དུ་གསུངས་ཤིང་། རྒྱུད་བླ་མར་ཡང་། འོད་གསལ་བྱས་མིན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
13
དབྱེར་མེད་དང་། །འཇུག་ཅན་གང་གཱའི་ཀླུང་གི་ནི། །རྡུལ་ལས་འདས་
པའི་སངས་རྒྱས་ཀྱི། །ཆོས་རྣམས་ཀུན་དང་ལྡན་པ་ཉིད། །ཅེས་སོགས་
དང་། དཔལ་འཕྲེང་དང་སོར་འཕྲེང་ལ་སོགས་པར་ཡང་རྒྱ་ཆེར་
གསུངས་པའི་ཕྱིར། ཆོས་གཞན་ལས་ཀྱང་དོན་དམ་རྟོགས་པ་ཡི། །
ཡོན་ཏན་བགྲང་ཡས་གསུངས་པས་གཟིགས་སུ་གསོལ། །གལ་ཏེ་ཞེས་
པ་ནས་དེ་རྣམས་ཀུན་ལ་ཞིབ་ཏུ་དགོངས་པར་ཞུ་ཞེས་པའི་བར་ཡང་གོ་
སླའོ། །བདེ་གཤེགས་སྙིང་བོས་འགྲོ་ཀུན་ཞེས་པ་ནས་སྲིད་པ་ལ་ནི་ལུང་
རིགས་དཔག་ཡས་མཆིས་ཞེས་པའི་བར་གོ་སླ་ཞིང་འགའ་ཞིག་ནི་སྔར་
ཡང་བཤད་ཟིན་ཏོ། །རང་ངོ་ཤེས་པས་སངས་རྒྱས་ཐོབ་པའི་ཕྱིར། །
ཞེས་པ་ནས་སྡིག་ལྟ་བདུད་ལས་དེ་འདྲ་སྤོངས་གྱུར་ཅིག་ཅེས་པའི་མཐར་
ཐུག་པས་ནི་འཁྲུལ་བ་ལས་ཀྱང་འཁྲུལ་བའི་འདོད་ལུགས་མཁས་པ་
རྣམས་ཀྱིས་སྨད་པའི་གནས་སུ་གྱུར་པ་རྣམས་སུན་ཕྱུང་བ་ཡིན་ནོ། །
ཉོན་མོངས་རྣམ་དག་རང་ངོ་ཤེས་པས་ཆོག །གཉེན་པོ་བསྟན་ནས་སྤང་
རྒྱུ་གང་ཡང་མེད། །མ་སྤངས་གནས་སུ་དག་པ་ཡིན་ནོ་ལོ། །དེ་ལྟ་ཡིན་
ན་དེ་བཞིན་ལ་སོགས་དང་། །སྣང་བརྒྱུད་ས་སོགས་བཀྲུ་དགོས་ཐམས་
ཅད་ལ། །མ་སྤངས་གནས་དག་མཁྱེན་ནམ་གཟིགས་པར་ཞུ། །ཞེས་པ་
ནི་བར་སྐབས་ཀྱི་ཚིགས་སུ་བཅད་པའོ། །གལ་ཏེ་རང་ངོ་རང་གི་ཤེས་
པའི་དོན་ནི་རང་སེམས་རྣམ་ཤེས་འདི་ནི་ཆོས་ཀྱི་སྐུ། ཡིན་པར་རྟོགས་



i24
བཀའ་འཁོར་ལོ་ཐ་མའི་དགོངས་དོན།
པ་ཉིད་ལ་བྱེད་དོ། །ཞེས་བྱེད་པ་ལགས་ཏེ། བླུན་པོ་དང་། རང་
བཟོ་མཁན་ལ་ཚད་མེད་པའི་ཕྱིར་རོ། །རྣམ་ཤེས་འདི་ནི་ཆོས་སྐུའི་མི་
མཐུན་ཕྱོགས་ཡིན་པའི་ཕྱིར་ཆོས་སྐུ་གཏན་ནས་མ་ཡིན་ནོ། །གལ་ཏེ་
དེའི་མཐུན་ཕྱོགས་ཡིན་ཡང་དེ་ཡིན་ན་དུག་ཀྱང་བདུད་རྩིའམ། ཞེས་
པ་ནས་རྣམ་པར་ཀུན་ཏུ་འབྲེལ་བར་མ་གྱུར་ཅིག ཅེས་པའི་བར་ནི་གོ་
སླ་ཞིང་སྟོང་ཉིད་ཀྱི་རབ་ཏུ་དབྱེ་བའི་བསྟན་ཆོས་ཟུར་ན་ཡོང་བ་ལས་
རྟོགས་པར་གྱུར་ཅིག གསུམ་ལྡན་མར་བཅད་སྐྱོན་ཅན་རྣམས་ན་རེ།
ཐམས་ཅད་རང་སྟོང་ཡིན་པས་སངས་རྒྱས་དང་། བྱང་ཆུབ་དང་། ཡེ་
ཤེས་དང་། ཡོན་ཏན་ལ་སོགས་པ་ཡང་རང་སྟོང་ཡིན་པའི་ཕྱིར་གཤིས་
ལ་མ་གྲུབ་པས་མིང་ཙམ་དུ་ཟད་པ་ཡིན་ཞིང་། མདོ་རྒྱུད་རྣམས་སུ།
དཀོན་མཆོག་གསུམ་ཡོན་ཏན་མང་བོ་གསུངས་པའང་དྲང་དོན་ཡིན་པ་
དེའི་ཕྱིར་སྐུ་གསུང་ཐུགས་ཀྱི་རྟེན་གསུམ་བཞེངས་པ་ལ་དོན་མེད་དེ།
ཞོར་ལ་སེམས་ཅན་འཆི་ཞིང་བཞེངས་པ་ཡི། །དགེ་བ་བས་ཀྱང་ཞིག་
པའི་སྡིག་ལྕི་སྟེ། །ཞིག་ན་མཚམས་མེད་དང་ཉེ་བའི་ལས་སུ་འགྱུར་བའི་
ཕྱིར། དེས་ན་ས་ནི་སྡིག་མེད་ཡིན་པས་དེ་ག་ལ་བཞག་ན་སྡིག་པ་མེད་
ཀྱི་མཆོད་རྟེན་ལ་སོགས་སུ་བཞེངས་ན་མཐར་འཇིག་པ་ལས་མ་འདས་
པའི་ཕྱིར། སྡིག་པ་ཅན་ཡིན་པ་དེས་ན་དགེ་བ་རྗེས་ཅན་མ་བྱེད་པར་
ཞེས་ནས་གྲོས་འདེབས་ཞུ་བ་འབུལ་ཞེས་པའི་བར་ནི་གོ་སླའོ། །ཡིན་



ཀུན་མཁྱེན་དང་ལྡེ་བཙུན་གྱི་གཞུང་ཐོར་བུ།
ལུགས་ནི་དོན་དམ་གྱི་སངས་རྒྱས་དོན་དམ་བདེན་པར་ཡོད་ཅིང་།
ཀུན་རྫོབ་ཀྱི་སངས་རྒྱས་ཀུན་རྫོབ་ཏུ་ཡོད་པར་རྒྱལ་བ་སྲས་དང་བཅས་
པ་རྣམས་ཀྱིས་ཡང་ཡང་གསུངས་པས། དེ་རྣམས་ལ་སྐུར་བ་གང་དུ་མི་
རུང་སྟེ། ཀུན་རྫོབ་ཀྱི་སངས་རྒྱས་རང་སྟོང་ཡིན་ཡང་སྔོན་གྱི་སྨོན་ལམ་
དང་། ཚོགས་གཉིས་བསགས་ཤུགས་ཀྱིས་རྟོགས་པ་མེད་བཞིན་གཞན་
ཕན་འབྱུང་སྟེ། ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལ་
སོགས་པ་བཞིན་ནོ། །འདིའི་འཐད་པ་རྒྱས་པར་ནི། དྲི་མ་མེད་པའི་
བཀའ་དང་བསྟན་ཆོས་ཆེས་ཤིན་ཏུ་མང་བ་ལས་རྒྱ་ཆེར་གསུངས་ཤིང་
སངས་རྒྱས་ལ་ཤས་ནས་དད་པ་ཐོབ་པར་བྱེད་པའི་ཐབས་མཆོག་དང་།
དགེ་བའི་སྒོ་ཆེན་མང་དུ་འབྱེད་པའི་ཐབས་མཆོག་ལ་སོགས་པར་ཉུང་
ཤས་བཀོད་བདོག་པས། དེ་དག་ལས་ཀྱང་ཞིབ་ཏུ་རྟོགས་པ་མཛད་པར་
ཞུ། དོན་དམ་ཆོས་སྐུ་རང་སྟོང་མ་ཡིན་ཡང་། སྟོང་ཉིད་ཟབ་མོ་མཐར་
ཐུག་པ་ཡང་ཡིན་ཞིང་། དོན་དམ་འདུས་མ་བྱས་ཀྱི་སྟོབསབཅུ་ལ་
སོགས་པ་ཡོན་ཏན་དཔག་ཡས་ནམ་མཁའ་དང་མཉམ་པ་དབྱེར་མེད་དུ་
མངའ་བས་རྒྱལ་སྲས་མཆོག་དང་དགྲ་བཅོམ་དཔག་ཡས་ལ། གཞན་
དོན་མཛད་པར་རྫོགས་ལྡན་ཆོས་ལས་གསུངས་ཏེ། དཔལ་དུས་ཀྱི་
འཁོར་ལོའི་རྒྱུད་ཀྱི་རྒྱལ་བོར། གང་ལ་གང་འདུལ་གྱིས་གཞན་དོན་
མཐའ་ཡས་པ་མཛད་པའི་སྐབས། མཁའ་ལ་རྒྱལ་པའི་སྲས་སོགས་དགྲ་
འa



i6
-
-
-
བཀའ་འཁོར་ལོ་ཐ་མའི་དགོངས་དོན།
བཅོམ་རྣམས་ལ་ཆོས་སྐུ་ཡིས། ཞེས་ལེགས་པར་བཀའ་སྩལ་ཏེ། དེ་
འདྲ་མ་ཐོས་མ་མཐོང་ངོ་། །ཞེས་པ་ནས་སྒོ་ཆེན་མང་ཏུ་འབྱེད་གྱུར་ཅིག་
ཅེས་པའི་བར་ནི་གོ་སླའོ། །རྒྱལ་བ་སྐྱོན་མེད་ཡོན་ཏན་ཐམས་ཅད་
རྫོགས། །དེ་ཕྱིར་དེ་ལ་ཕན་གནོད་གང་བྱས་པའི། །འབྲས་བུ་གཞན་
པས་ལྷག་པར་ཆེ་བར་གསུངས་ཏེ། མདོ་རྒྱུད་བསྟན་ཆོས་རྣམ་པར་དག་
པ་རྣམས་སུའོ། །བཞེངས་ན་ཕན་ཡོན་ཆེ་ཞིང་བཤིག་ན་ཉེས་དམིགས་
ཆེ་བ་དེའི་ཕྱིར་ཆེད་དུ་གཏད་ནས། བཤིག་ན་སྡིག་ཆེན་དུ་འགྱུར་གྱི་མ་
བཤིག་པར་རང་བཞིན་གྱིས་ཞིག་པ་ནི་སྡིག་ཆེན་དུ་མི་འགྱུར་ཏེ། དཔེར་
ན་སྲོག་ཆགས་བསད་པས་སྲོག་གཅོད་ཀྱི་སྡིག་པར་འགྱུར་གྱི། མ་བསད་
པར་རང་ཤི་བ་ནི་སྲོག་གཅོད་ཀྱི་སྡིག་ཏུ་མི་འགྱུར་བ་བཞིན་ནོ། །དེ་བས་
རང་བཞིན་དུ་ཞིག་པས་སྡིག་ཆེན་ཡིན་པར་གསུངས་པ་ངས་ནི་མ་མཐོང་
ངོ་། །ཁྱེད་རྣམས་ཀྱིས་གསུང་གཟིགས་པ་བོ་དག་ན་ཡི་གེར་བྲིས་པས་
བདག་ལའང་སྟོན་པར་ཞུ། གསུམ་ལྡན་མར་བཅད་ཐམས་ཅད་རང་
སྟོང་ཉིད་དུ་འདོད་པ་རྣམས་ཀྱིས་སངས་རྒྱས་ལ་སྐུར་བ་བརྟེན་ནས།
དེའི་རྟེན་གསུམ་ལ་ཡང་སྐུར་བ་འདེབས་པ་རྣམས་ནི་མུ་སྟེགས་གཅེར་བུ་
བའི་གྲུབ་མཐའ་དང་མཐུན་ཏེ། ལྷ་ལས་ཕུལ་དུ་བྱུང་བའི་བསྟོད་པར།
གཅེར་བུ་ཀུན་དགའ་ར་བ་སོགས། །བཞེངས་བ་སྡིག་པའི་རྒྱུ་ཞེས་ཟེར།
།ཐམས་ཅད་མཁྱེན་པ་ཁྱོད་ཀྱིས་ནི། །དེ་ཉིད་བསོད་ནམས་རྒྱུ་ཞེས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i21
གསུངས། །ཞེས་སློབ་དཔོན་མཐོ་བཙུན་བདེ་བྱེད་བདག་པོས་གསུངས་
ཤིང། དེའི་འགྲེལ་བར། སློབ་དཔོན་ཤེས་རབ་གོ་ཆས་ཀྱང་རབ་ཏུ་
གསལ་བར་མཛད་པས། དེ་དག་ཆོས་པ་རྣམས་ཀྱིས་མཐོང་ཞིང་རྟོགས་
ནས་རང་གཞན་ཐམས་ཅད་ལ་ཕན་པ་བྱེད་པར་གྱུར་ཅིག མིག་མང་
རྒྱུ་དང་མ་འབྲེལ་ན། །རྡེའུ་མང་ཡང་ཤི་རོ་ཡིན། །ལྷ་ཆོས་རྒྱུ་དང་མ་
འབྲེལ་ན། །མི་ཆོས་མང་ཡང་ཤི་རོ་ཡིན། །རྫོགས་ལྡན་རྒྱུ་དང་མ་
འབྲེལ་ན། །གསུམ་ལྡན་མང་ཡང་ཤི་རོ་ཡིན། །ཡོངས་གྲུབ་རྒྱུ་དང་མ་
འབྲེལ་ན། །ཀུན་བརྟགས་མང་ཡང་ཤི་རོ་ཡིན། །རང་འགྲེལ་རྒྱུ་དང་མ་
འབྲེལ་ན། །གཞན་འགྲེལ་མང་ཡང་ཤི་རོ་ཡིན། །ངེས་དོན་རྒྱུ་དང་མ་
འབྲེལ་ན། །དྲང་དོན་མང་ཡང་ཤི་རོ་ཡིན། །ཡེ་ཤེས་རྒྱུ་དང་མ་འབྲེལ་
ན། །རྣམ་ཤེས་མང་ཡང་ཤི་རོ་ཡིན། །སྙིང་བོ་རྒྱུ་དང་མ་འབྲེལ་ན། །
ཐུན་པ་མང་ཡང་ཤི་རོ་ཡིན། །གཞན་སྟོང་རྒྱུ་དང་མ་འབྲེལ་ན། །རང་
སྟོང་མང་ཡང་ཤི་རོ་ཡིན། །དོན་དམ་རྒྱ་དང་མ་འབྲེལ་ན། ཀུན་རྫོབ་
མང་ཡང་ཤི་རོ་ཡིན། །ཆོས་ཉིད་རྒྱུ་དང་མ་འབྲེལ་ན། །ཆོས་ཅན་མང་
ཡང་ཤི་རོ་ཡིན། །རང་བཞིན་རྒྱུ་དང་མ་འབྲེལ་ན། །བཅོས་མ་མང་
ཡང་ཤི་རོ་ཡིན། །གཉུག་མ་རྒྱུ་དང་མ་འབྲེལ་ན། །གློ་བུར་མང་ཡང་ཤི་
རོ་ཡིན། །དབུ་མ་རྒྱུ་དང་མ་འབྲེལ་ན། །མཐའ་མ་མང་ཡང་ཤི་རོ་
ཡིན། །འོད་གསལ་རྒྱུ་དང་མ་འབྲེལ་ན། །ལས་གཟུགས་མང་ཡང་ཤི་



བཀའ་འཁོར་ལོ་ཐ་མའི་དགོངས་དོན།
རོ་ཡིན། །ཟག་མེད་རྒྱུ་དང་མ་འབྲེལ་ན། །ཟག་བཅས་མང་ཡང་ཤི་རོ་
ཡིན། །འཛག་མེད་རྒྱུ་དང་མ་འབྲེལ་ན། །འཛག་བཅས་མང་ཡང་ཤི་
རོ་ཡིན། །གཞན་མཆོད་རྒྱུ་དང་མ་འབྲེལ་ན། །ཕྱི་ནང་མང་ཡང་ཤི་རོ་
ཡིན། །སྲོལ་འབྱེད་རྒྱུ་དང་མ་འབྲེལ་ན། །སྲོལ་འགོག་མང་ཡང་ཤི་རོ་
ཡིན། །ལུང་རིགས་རྒྱ་དང་མ་འབྲེལ་ན། །རང་བཟོ་མང་ཡང་ཤི་རོ་
ཡིན། །གཤིས་ལུགས་རྒྱ་དང་མ་འབྲེལ་ན། །འཁྲུལ་ལུགས་མང་ཡང་ཤི་རོ་
ཡིན། །ཡིན་ལུགས་རྒྱུ་དང་མ་འབྲེལ་ན། །འདོད་ལུགས་མང་ཡང་ཤི་
རོ་ཡིན། །སྟོང་གཞི་རྒྱུ་དང་མ་འབྲེལ་ན། །སྟོང་ཙམ་མང་ཡང་ཤི་རོ་
ཡིན། །མེད་གཞི་རྒྱུ་དང་མ་འབྲེལ་ན། །མེད་ཙམ་མང་ཡང་ཤི་རོ་
ཡིན། །ཁྲལ་གཞི་རྒྱུ་དང་མ་འབྲེལ་ན། །ཁྲལ་ཙམ་མང་ཡང་ཤི་རོ་
ཡིན། །དག་གཞི་རྒྱུ་དང་མ་འབྲེལ་ན། །དག་ཙམ་མང་ཡང་ཤི་རོ་
ཡིན། །དབེན་གཞི་རྒྱུ་དང་མ་འབྲེལ་ན། །དབེན་ཙམ་མང་ཡང་ཤི་རོ་
ཡིན། །འགོག་གཞི་རྒྱུ་དང་མ་འབྲེལ་ན། །འགོག་ཙམ་མང་ཡང་ཤི་རོ་
ཡིན། །དྲང་བོའི་རྒྱུ་དང་མ་འབྲེལ་ན། །གོ་ལོག་མང་ཡང་ཤི་རོ་
ཡིན། །གོ་ལོག་གང་དང་གང་ཞེ་ན། །དབྱེར་ཡོད་དབྱེར་མེད་གོ་ལོག་
དང་། །ཕུང་གསུམ་ཡོད་མེད་གོ་ལོག་དང་། །གསར་བ་རྙིང་བ་གོ་ལོག་
དང་། །སྔ་མ་ཕྱི་མ་གོ་ལོག་དང་། །ཡོད་དང་མེད་པ་གོ་ལོག་དང་། །
སྲོལ་འབྱེད་སྲོལ་འགོག་གོ་ལོག་དང་། །སྣང་བཅས་སྣང་མེད་གོ་ལོག་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
་
སོགས། །གོ་ལོག་ཤིན་ཏུ་མང་བར་སྣང་། །བཅུ་བདུན་ཁྲ་ལ་རྒྱུ་ཆགས་
པ། །མ་ཆགས་པ་དང་ཅིས་མ་མཉམ། །ཐམས་ཅད་རང་སྟོང་དུ་རྟོགས་
པ། །མ་རྟོགས་པ་དང་ཅིས་མ་མཉམ། །ཐམས་ཅད་རང་སྟོང་དུ་འཆད་
པ། །མ་བཤད་པ་དང་ཅིས་མ་མཉམ། །ཐམས་ཅད་རང་སྟོང་དུ་བྲིས་
པ༑ ༑མ་བྲིས་པ་དང་ཅིས་མ་མཉམ། །ཞེས་པ་ནི་བསྡུ་བའི་ཚིགས་སུ་
བཅད་པའོ། །དེ་ལྟར་ལེགས་པར་རྣམ་པར་ཕྱེ་ནས་བསྟན་པའི་སྐྱོན་
མེད་པ་དང་སྐྱོན་ཡོད་པར་ལེགས་པར་རྟོགས་ལ། དེ་རྟོགས་པས་དཔང་
དུ་རུང་བ་དང་མི་རུང་བ་ལེགས་པར་རྟོགས་ཤིང། དེ་ལྟར་རྟོགས་ནས་
དཔང་དུ་མི་རུང་བ་རྣམས་དོར་ཏེ། དཔང་དུ་རུང་བ་རྣམས་ལ་དད་
གུས་དང་ཉམས་ལེན་བྱས་ན་ཕ་ཆོས་དང་མཐུན་ཏེ། ཆོས་པ་རྣམས་ཀྱི་
ཕ་ནི་སངས་རྒྱས་ཡིན། །དེ་ཡིས་གསུངས་པའི་ཆོས་ནི་ཕ་ཆོས་ཡིན། །
དེ་ཕྱིར་མདོ་རྒྱུད་རྣམ་དག་ཐམས་ཅད་ནི། །བདག་གི་རྣམས་ཀྱི་ཕ་ཆོས་
ཡང་དག་ལགས། །ཕ་ཆོས་དེ་དང་བྲལ་བར་མ་གྱུར་ཅིག །འཇིག་རྟེན་
གྲགས་སྡེའི་ཕ་ཆོས་མེད་ཀྱང་བླ། །ཕ་ཆོས་མཆོག་དེ་ཀུན་ཀྱི་རྟོགས་གྱུར་
ཅིག ། ཕ་ཆོས་དེ་དང་མཐུན་ན་གཏན་དུ་ལེགས། །ཁ་ཆོས་དེ་དང་
འགལ་ན་གཏན་དུ་ཉེས། །དེ་ཕྱིར་མཐུན་པ་རྣམས་ལ་དད་གུས་
བགྱིད། །འགལ་བ་རྣམས་ལ་བདག་གཞན་བརྗེ་བ་བསྒོམ། །དགེ་བ་
ཐམས་ཅད་བྱང་ཆུབ་ཆེན་པོར་བསྔོ། །འདིས་ནི་སངས་རྒྱས་བསྟན་པ་



10
ཞའ་འཁོར་ལོ་ཐ་མའི་དགོངས་དོན།
-
རབ་འབྲིང་མཐའ་གསུམ་དུ་གནས་པ་རྟོགས་པར་བྱས་ནས། རབ་
རྫོགས་ལྡན་ཀྱི་ཆོས་ནི་དཔང་དུ་གྱུར་ཅིང་ཚད་མར་གྱུར་བའོ། །འབྲིང་
གསུམ་ལྡན་གྱི་ཆོས་དང་། ཐ་མ་གཉིས་ལྡན་ཆོས་ཏེ་དེ་གཉིས་ནི་དཔང་
དུ་གྱུར་བ་མ་ཡིན་པར་མཁས་པར་བྱས་ནས། བསྟན་པ་ལ་བྱ་ར་མཛད་
པ་རྣམས་ཀྱིས་དགོངས་པ་གལ་ཆེ་སྟེ། གང་ཟག་གི་བློ་སྐྱོན་གྱིས་བསྟན་
པ་སྐྱོན་མེད་པ་ལ་སྐྱོན་བསྲེས་པ་དང་ལྷད་བཅུག་པ་རྣམས་བསལ་ནས།
ལྟ་སྒོམ་སྤྱོད་པ་ཡང་དག་གི་ལམ་ལ་འགོད་པ་ནི་བཀའ་བསྡུ་བའི་དོན་
ཡང་ཡིན་ཏེ། སྔར་བཀའ་བསྡུ་བ་གསུམ་སོང་ནས་འདི་ནི་བཞི་བ་ལ་
བསྟན་རྩིས་ཆེན་པོ་ཡང་ཡིན་ཞིང་། དད་གུས་དང་། དག་སྣང་དང་།
མ་བོད་པའི་གྲོས་འདེབས་དང་། ཞུ་འབུལ་དང་། བྱམས་སྙིང་རྗེ་ལ་
སོགས་ཐམས་ཅད་ཕྱོགས་མེད་རིས་མེད་དུ་གནས་ཀྱི། གང་གི་ཡང་
ཕྱོགས་སུ་ལྷུང་བ་མེད་པའི་ཕྱིར། ཕྱོགས་མེད་རིས་མེད་ཅེས་བྱའོ། །
སྔར་གྱི་བཀའ་བསྡུ་བ་རྣམས་ལ་ནི་དགྲ་བཅོམ་མང་བོ་འདུས་པར་གྲགས་
མོད། འདིར་དགྲ་བཅོམ་དུ་ཙམ་འདུས་ཞེ་ན། དགྲ་བཅོམ་ཆེན་པོ་
སངས་རྒྱས་བཅོམ་ལྡན་འདས་ཀྱི་རྫོགས་ལྡན་གྱི་ཆོས་མཆོག་རྣམས་སུ་
འདིའི་དོན་རབ་ཏུ་གསལ་བར་ཞུ་ཞིང་། ལུང་གི་དགོངས་པ་ལེན་པ་ལ་
མ་མཐུན་ན། སངས་རྒྱས་ཉིད་ཀྱི་རང་འགྲེལ་རྣམས་དཔང་དུ་མཛད་
， .
，
་，་，，
，
་，
.
, ， ， ..…
， ，
དམ་པ་ མ .…，，，
བ; = ཆ་ཚ༤--



ཟ
,
=
+
4+
++4 དམག་མ།
，
，
，"，
*，་
: ,
，，
་
，
ཕན་པ་རྒྱ་ཆེན་པོ་འབྱུང་བར་གྱུར་ཅིག མངྒ་ལཾ།
པ་བཞི་ལྡན་གྱིས་སྦྱར་བ་རེ་ཞིག་རྫོགས་གོ །འདིས་ཀྱང་བསྟན་པ་དང་སེམས་ཅན་ཐམས་ཅད་ལ་
བཟང་ལ་མང་བ་མཛད་དེ། འདི་ལྟ་བུའི་བསྟན་ཆོས་མང་དུ་རྩོམས་གསུང་བ་ལ་བརྟེན་ཏེ། རྟེན་
བྱ་བ་འདི་ནི། དཔལ་ལྡན་བླ་མ་དམ་པ་བསོད་ནམས་རྒྱལ་མཚན་དཔལ་བཟང་བོས་གནང་སྦྱིན་
པར་ཞུ། བཀའ་བསྡུ་བཞི་བའི་དོན་བསྟན་རྩིས་ཆེན་པོའི་འགྲེལ་བ། ཕྱོགས་མེད་རིས་མེད་ཅེས་
བྷ་ཝུན།། ༎
ཀུན་མཁྱེན་དང་རྗེ་བཙུན་གྱི་གཟུང་ཐོར་ག
i



132
བཀའ་འཁོར་ལོ་ཐ་མའི་དགོངས་དོན།
༄༅། །བཀའ་ཡང་དག་ཀུན་ཀྱི་གནད་ནས་བཟུང་བ།
པ
༄༅། །ཨོཾ་བདེ་ལེགས་སུ་གྱུར་ཅིག དཔལ་ལྡན་བླ་མ་དམ་པ་དང་དཔལ་ཡོངས་
གྲུབ་ཐམས་ཅད་ལ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་
དུས་ཐམས་ཅད་དུ་རྗེས་སུ་བཟུང་དུ་གསོལ། དོན་དམ་ཡིན་ན་རང་སྟོང་
ཡིན་མི་སྲིད། །རང་སྟོང་ཡིན་ན་དོན་དམ་ཡིན་མི་སྲིད། །ཆོས་དབྱིངས་
ཡིན་ན་རང་སྟོང་ཡིན་མི་སྲིད། །རང་སྟོང་ཡིན་ན་ཆོས་དབྱིངས་ཡིན་མི་
སྲིད། །ཆོས་ཉིད་ཡིན་ན་རང་སྟོང་ཡིན་མི་སྲིད། །རང་སྟོང་ཡིན་ན་ཆོས་
ཉིད་ཡིན་མི་སྲིད། །ཆོས་སྐུ་ཡིན་ན་རང་སྟོང་ཡིན་མི་སྲིད། །རང་སྟོང་
ཡིན་ན་ཆོས་སྐུ་ཡིན་མི་སྲིད། །ཡོངས་གྲུབ་ཡིན་ན་རང་སྟོང་ཡིན་མི་སྲིད། །
རང་སྟོང་ཡིན་ན་ཡོངས་གྲུབ་ཡིན་མི་སྲིད། །དེ་བཞིན་ཉིད་ནི་རང་སྟོང་མ་
ཡིན་ལ། །རང་སྟོང་ཡིན་ན་དེ་བཞིན་ཉིད་མ་ཡིན། །ཡང་དག་མཐའ་ནི་
རང་སྟོང་མ་ཡིན་ལ། །རང་སྟོང་ཡིན་ན་ཡང་དག་མཐའ་མ་ཡིན། །ཆོས་ཀྱི་
གནས་ནི་རང་སྟོང་མ་ཡིན་ལ།།རང་སྟོང་ཡིན་ན་ཆོས་ཀྱི་གནས་མ་ཡིན། །
ཆོས་སྐྱོན་མེད་ན་རང་སྟོང་མ་ཡིན་ལ། །རང་སྟོང་ཡིན་ན་ཆོས་སྐྱོན་མེད་
པར་མིན། །ཤེར་ཕྱིན་ ཟབ་མོ་རང་སྟོང་མ་ཡིན་ལ། །རང་སྟོང་ཡིན་ན་
ཤེར་ཕྱིན་ཟབ་མོ་མིན། །དབུས་མ་ཟབ་མོ་རང་སྟོང་མ་ཡིན་ལ། །རང་སྟོང་
ཡིན་ན་དབུས་མ་ཟབ་མོ་མིན། །ཕྱག་རྒྱ་ཆེན་པོ་རང་སྟོང་མ་ཡིན་ལ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
133
3
རང་སྟོང་ཡིན་ན་ཕྱག་རྒྱ་ཆེན་པོ་མིན། །རང་བྱུང་ཡེ་ཤེས་རང་སྟོང་མ་ཡིན་
ལ། །རང་སྟོང་ཡིན་ན་རང་བྱུང་ཡེ་ཤེས་མིན། །འགོག་བདེན་ཟབ་མོ་
རང་སྟོང་མ་ཡིན་ལ། །རང་སྟོང་ཡིན་ན་འགོག་བདེན་ཟབ་མོ་མིན། །ལྷན་
ཅིག་སྐྱེས་སྦྱོར་རང་སྟོང་མ་ཡིན་ལ། །རང་སྟོང་ཡིན་ན་ལྷན་ཅིག་སྐྱེས་སྦྱོར་
མིན། །དོན་དམ་ཚད་མ་རང་སྟོང་མ་ཡིན་ལ། །རང་སྟོང་མ་ཡིན་ན་དོན་
དམ་ཚད་མ་མིན། །དོན་དམ་སངས་རྒྱས་རང་སྟོང་མ་ཡིན་ལ། །རང་སྟོང་
ཡིན་ན་དོན་དམ་སངས་རྒྱུས་མིན། །དོན་དམ་དམ་ཆོས་རང་སྟོང་མ་ཡིན་
ལ། །རང་སྟོང་ཡིན་ན་དོན་དམ་དམ་ཆོས་མིན། །དོན་དམ་དགེ་འདུན་
རང་སྟོང་མ་ཡིན་ལ། །རང་སྟོང་ཡིན་ན་དོན་དམ་དགེ་འདུན་
མིན། །དོན་དམ་དཀོན་མཆོག་རང་སྟོང་མ་ཡིན་ལ། །རང་སྟོང་ཡིན་ན་
དོན་དམ་དཀོན་མཆོག་མིན། །དོན་དམ་ཡེ་ཤེས་རང་སྟོང་མ་ཡིན་ལ། །
རང་སྟོང་ཡིན་ན་དོན་དམ་ཡེ་ཤེས་མིན། །དོན་དམ་ལྷ་ཚོགས་རང་སྟོང་པ་
ཡིན་ལ། །རང་སྟོང་ཡིན་ན་དོན་དམ་ལྷ་ཚོགས་མིན། །དོན་དམ་དཀྱིལ་
འཁོར་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་དཀྱིལ་འཁོར་
མིན། །དོན་དམ་གསང་སྔགས་རང་སྟོང་མ་ཡིན་ལ། །རང་སྟོང་ཡིན་ན་
དོན་དམ་གསང་སྔགས་མིན། །དོན་དམ་རྒྱུད་སྡེ་རང་སྟོང་མ་ཡིན་ལ། །
རང་སྟོང་ཡིན་ན་དོམ་དམ་རྒྱུད་སྡེ་མིན། །དོན་དམ་ ཕྱག་རྒྱུ་རང་སྟོང་མ་
ཡིན་ལ། །རང་སྟོང་ཡིན་ན་དོན་དམ་ཕྱག་རྒྱ་མིན། །དོན་དམ་དངོས་གྲུབ་



134
བཀའ་འཁོར་ལོ་ཐ་མའི་དགོངས་དོན།
རང་སྟོང་མ་ཡིན་ལ། །རང་སྟོང་ཡིན་ན་དོན་དམ་དངོས་གྲུབ་མིན། །
དོན་དམ་རྡོ་རྗེ་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་རྡོ་རྗེ་
མིན། །དོན་དམ་སེམས་དཔའ་རང་སྟོང་མ་ཡིན་ལ། །རང་སྟོང་ཡིན་ན་
དོན་དམ་སེམས་དཔའ་མིན། །དོན་དམ་པད་མ་རང་སྟོང་མ་ཡིན་ལ། །
རང་སྟོང་ཡིན་ན་དོན་དམ་པད་མ་མིན། ། དོན་དམ་བྷ་ག་རང་སྟོང་མ་
ཡིན་ལ། །རང་སྟོང་ཡིན་ན་དོན་དམ་བྷ་ག་མིན། །དོན་དམ་ཆུ་རྡུལ་རང་
སྟོང་མ་ཡིན་ལ། །རང་སྟོང་ཡིན་ན་དོན་དམ་ཁུ་རྡུལ་མིན། །དོན་དམ་ཟླ་
ཉི་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་བླ་ཉི་མིན། །དོན་
དམ་སྒྲ་གཅན་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་སྒྲ་གཅན་
མིན། །དོན་དམ་དུས་མེ་རང་སྟོང་མ་ཡིན་ལ། །རང་སྟོང་ཡིན་ན་དོན་
དམ་དུས་མེ་མིན། །དོན་དམ་སྲིད་གསུམ་རང་སྟོང་མ་ཡིན་ལ། །རང་
སྟོང་ཡིན་ན་དོན་དམ་སྲིད་གསུམ་མིན། །དོན་དམ་ཁམས་གསུམ་རང་
སྟོང་མ་ཡིན་ལ། །རང་སྟོང་ཡིན་ན་དོན་དམ་ཁམས་གསུམ་མིན། །དོན་
དམ་དུས་གསུམ་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་དུས་
གསུམ་མིན། །དོན་དམ་སྐུ་གསུམ་རང་སྟོང་མ་ཡིན་ལ། །རང་སྟོང་ཡིན་ན་
དོན་དམ་སྐུ་གསུམ་མིན། །དོན་དམ་སྐུ་བཞི་རང་སྟོང་མ་ཡིན་ལ། །རང་
སྟོང་ཡིན་ན་དོན་དམ་སྐུ་ བཞི་མིན། །དོན་དམ་སྐུ་ལྔ་རང་སྟོང་པ་ཡིན་ལ། །
རང་སྟོང་ཡིན་ན་དོན་དམ་སྐུ་ལྔ་མིན། །དོན་དམ་རྣམ་མཁྱེན་རང་སྟོང་མ་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
jss
ཡིན་ལ། །རང་སྟོང་ཡིན་ན་དོན་དམ་རྣམ་མཁྱེན་མིན། །དོན་དམ་འདོད་
ཆགས་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་འདོད་ཆགས་
མིན། །དོན་དམ་ཞེ་སྡང་རང་སྟོང་མ་ཡིན་ལ། །རང་སྟོང་ཡིན་ན་དོན་
དམ་ཞེ་སྡང་མིན། །དོན་དམ་གཏི་མུག་རང་སྟོང་མ་ཡིན་ལ། །རང་སྟོང་
ཡིན་ན་དོན་དམ་གཏི་མུག་མིན། །དོན་དམ་ང་རྒྱལ་རང་སྟོང་མ་ཡིན་ལ། །
རང་སྟོང་ཡིན་ན་དོན་དམ་ང་རྒྱལ་མིན། །དོན་དམ་ཕྲག་དོག་རང་སྟོང་མ་
ཡིན་ལ། །རང་སྟོང་ཡིན་ན་དོན་དམ་ཕྲག་དོག་མིན། །དོན་དམ་སེར་སྣ་
རང་སྟོང་མ་ཡིན་ལ། །རང་སྟོང་ཡིན་ན་དོན་དམ་སེར་སྣ་མིན། །དོན་དམ་
ཕུང་བོ་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་ཕུང་བོ་མིན། །
དོན་དམ་ཁམས་རྣམས་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་
ཁམས་རྣམས་མིན། །དོན་དམ་སྐྱེ་མཆེད་རང་སྟོང་མ་ཡིན་ལ། །རང་སྟོང་
ཡིན་ན་དོན་དམ་སྐྱེ་མཆེད་མིན། །དོན་དམ་རྟེན་འབྲེལ་རང་སྟོང་མ་ཡིན་
ལ། །རང་སྟོང་ཡིན་ན་དོན་དམ་རྟེན་འབྲེལ་མིན། ། དོན་དམ་པར་ཕྱིན་
རང་སྟོང་མ་ཡིན་ལ། །རང་སྟོང་ཡིན་ན་དོན་དམ་ཕར་ཕྱིན་མིན། །དོན་
དམ་སྟོང་ཉིད་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་སྟོན་ཉིད་
མིན། །དོན་དམ་དྲན་པ་རང་སྟོང་མ་ཡིན་ལ། །རང་སྟོང་ཡིན་ན་དོན་དམ་
དྲན་པ་མིན། །དོན་དམ་སྤོང་བ་རང་སྟོང་མ་ཡིན་ལ། །རང་སྟོང་ཡིན་ན་
དོན་དམ་སྤོང་བ་མིན། །དོན་དམ་རྫུ་འཕྲུལ་རང་སྟོང་མ་ཡིན་ལ། །རང་



36
བཀའ་འཁོར་ལོ་ཐ་མའི་དགོངས་དོན།
སྟོང་ཡིན་ན་དོན་དམ་རྫུ་འཕྲུལ་མིན། །དོན་དམ་དབང་བོ་རང་སྟོང་མ་ཡིན་
ལ། །རང་སྟོང་ཡིན་ན་དོན་དམ་དབང་བོ་མིན། །དོན་དམ་སྟོབས་རྣམས་
རང་སྟོང་མ་ཡིན་ལ། །རང་སྟོང་ཡིན་ན་དོན་དམ་སྟོབས་རྣམས་མིན། །
བྱང་ཆུབ་ཡན་ལག་རང་སྟོང་མ་ཡིན་ཏེ། །འཕགས་ལམ་ཡན་ལག་ལ་ཡང་
དེ་བཞིན་ནོ། །འཕགས་པའི་བདེན་པ་བསམ་གཏན་ཚད་མེད་སོགས། །
དོན་དམ་རྣམ་མཁྱེན་པར་གྱི་ཆོས་ཀུན་ཡང་། །རང་སྟོང་མ་ཡིན་ཡིན་ན་
དོན་དམ་གྱི། །ཆོས་རྣམས་ཐམས་ཅད་གཏན་ནས་མ་ཡིན་ནོ། །དེ་ལྟར་
རྟོགས་ནས་རང་ སྟོང་གཞན་སྟོང་གིས། །ཁྱད་པར་རྟོགས་ནས་བསྟན་པ་
གསལ་ནུས་སོ། །འདི་ཡང་རྫོགས་ལྡན་གྱི་ལུགས་སུ་བཀོད་པ་སྟེ། གསུམ་
ལྡན་མར་བཅད་ཀྱི་ལུགས་ལས་ཆེས་ཁྱད་དུ་འཕགས་པའོ། །
སརྦ་མངྒ་ལཾ།། །། བྷ་ཝནྟུ། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i
༄༅། །ཆོས་སྐུ་ལྷུན་གྲུབ་རྒྱལ་བོའི་འཇའ་ས་བཞུགས་སོ། །
༄༅། །ཚེ་རིང་བདེ་གཤེགས་སྙིང་བོའི་ཤེ་མོ། གཙང་བདག་བདེ་དང་རྟག་པ་
དམ་པའི་དཔལ་ལ་བརྟེན་ནས། ཆོས་སྐུ་མི་རྟོག་ཡེ་ཤེས་ལྷུན་གྲུབ་རྒྱལ་
བོའི་ལུང་རྣམ་རྟོག་རྣམ་ཤེས་བག་ཆགས་དང་བཅས་པ་རྣམས་ལ་བློ་བ།
ཁྱོད་འཁོར་འདས་གཉིས་ཀའི་བདག་པོ་ཡིན་པ་སྐད་དུ་བྱས་ནས། ང་
རྣམ་རྟོག་ཀྱང་ཡིན་ལ། ཆོས་སྐུ་ཡང་ཡིན་ཟླས་འདུག་པས། དོན་དམ་
པར་ན་ཁྱོད་རྣམ་རྟོག་བྱ་བ་གཏན་ནས་གྲུབ་མ་མྱོང་བ། རྨི་ལམ་དང་
བྲག་ཆ་ལྟ་བུ་གཅིག་ཡིན་ཡང་རང་སྣང་འཁྲུལ་བའི་བློ་ངོར་འཁོར་བའི་
བདག་པོ་ཙམ་ཞིག་ཡིན་ཏེ། མི་རྟོག་ཆོས་སྐུ་མྱ་ངན་ལས་འདས་པས་མུ་
ངན་འདས། ཞེས་སོགས་དོན་དང་མཐུན་པས། ཁྱོད་རྣམ་རྟོག་མ་
ཡིན་པའི་མྱ་ངན་བྱ་བ་གཏན་ནས་མེད་ཅིང་། ཁྱོད་ཀྱི་ཟུག་རྔུ་དང་བྲལ་
ཞིང་ཁྱོད་ཀྱི་སྤྱོད་ཡུལ་ལས་འདས་པའི་ཆོས་སྐུ་དེ་ཉིད་ཁྱོད་མ་ཡིན་ཏེ།
དོན་དམ་བློ་ཡི་སྤྱོད་ཡུལ་མིན། བློ་ནི་ཀུན་རྫོབ་ཡིན་ཕྱིར་རོ། །ཞེས་
མི་རྟོག་ཡེ་ཤེས་ཆོས་ཀྱི་སྐུ། །མ་བཅོས་ལྷུན་གྲུབ་འགྱུར་བ་མེད། །རྣམ་
པར་རྟོག་མེད་ལྷུན་གྱིས་གྲུབ། །རྣམ་པར་མི་རྟོག་དབྱིངས་མི་ཟད། །
བྱས་པ་མ་ཚོར་བ་ཨི་ཡིན། དེ་ལ་ཁྱོད་འགའ་ཞིག་གི་རྣམ་རྟོག་རང་ངོ་



138
བཀའ་འཁོར་ལོ་ཐ་མའི་དགོངས་དོན།
ཤེས་ན་མི་རྟོག་ཆོས་སྐུ་ཡིན་ཟླས་འདུག་པ། འོ་ན་སྤྲིན་དང་ཁུག་རྣ་ལ་
སོགས་འབྱུང་བཞིས་གོས་མ་མྱོང་བའི་ནམ་མཁའ་ལྟར། ཆོས་ཀྱི་
དབྱིངས་བདེ་གཤེགས་སྙིང་བོ་དུས་གཏན་དུ་འཕེལ་འགྲིབ་འཐོ་འགྱུར་
མེད་པའི་ཆོས་སྐུ་ཏེ། དུས་གསུམ་གྱི་རྣམ་པར་རྟོག་པས་མ་གོས་ཤིང་།
དུས་གསུམ་དུས་མེད་རྟོགས་པ་པོ། །བཞུགས་དགོས་པ་གང་ཡིན་ལེགས་
པོར་གཏོམ་ཡང་གཏམ་ཅིག་ལ་ཁྱོད་རྣམ་རྟོག་གློ་བུར་དུ་རང་སེམས་ཀྱིས།
བདག་འཛིན་གྱི་ཀོག་ས་ཆེན་པོར་བསྡད། མ་རིག་ཕུགས་སུ་བླ་མཆོད་
དུ་བཞག ཡུལ་དྲུག་གི་ཆུང་མའི་ཚོགས་དང་། དུག་གསུམ་གྱི་བློན་
ཆེན་རྣམས་སུ་བསྐོས། དུག་ལྔ་རགས་པའི་དམག་དཔོན་རྣམས་བཏང་
ཞིང་། འཁྲུལ་བའི་སྣང་བ་རྣམ་རྟོག་ཕྲ་རགས་གྲངས་མེད་པའི་དམག་
དཔུང་ཟད་མེད་པར་བྱས་ནས། སྐྱེ་གནས་བཞི་དང་བར་དོ་གསུམ་གྱི་
སྣང་བའི་རྒྱལ་ཁམས་ཆེན་པོ་མ་བདེར་བཅུག་ཅིང་། རིས་དྲུག་གི་
སེམས་ཅན་ཐམས་ཅད་ཕ་མར་མ་གྱུར་བ་གང་ཡང་མེད་པ་ལ། ཤ་ཟླའི་
འཁྲུག་པ་ཐོག་མཐའ་མེད་པར་བླངས། ཡོད་མ་མྱོང་བའི་ལྕགས་སྲེག་
གི་ས་གཞི་ལ་སོགས་འཁྲུལ་བའི་སྣང་ཡུལ་སྣ་ཚོགས་སུ་བསྟན་ནས།
དོན་དམ་པའི་གྲུབ་ཚུལ་དང་། སྔར་རྒྱུས་ཆུང་བའི་བློ་དམན་གྱི་སེམས་
ཅན་རྣམས་ལ་བདེན་པར་འཛིན་དུ་བཅུག་འདུག ཁྱོད་སེམས་ལྡན་གྱི་
ལུས་ཅན་རྣམས་ལ་ཡང་། མདོ་རྒྱུད་བསྟན་ཆོས་འདི་ཙམ་ཅིག་ཡང་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i
ཡང་བསྒྲགས་ཅིང་། རྣམ་རྟོག་འདི་དག་གློ་བུར་བ་མེད་སྟོང་ཆད་སྟོང་
འགག་སྟོང་བདེན་མེད་ཡིན་པར་བསྟན་པའི་ཆེད་དུ། མངོན་སུམ་དུ་
ཡང་རྨི་ལམ་ཉམས་སུ་མྱོང་ཞིང་སད་དུ་བཅུག་པ་དང་། གཞན་ཡང་རྨི་
ལམ་སྒྱུ་མ་སྨིག་རྒྱུ་ཆུ་ཟླ་དང་། །དྲི་ཟའི་གྲོང་ཁྱེར་བྲག་ཆ་མིག་ཡོར་
དང་། །གཟུགས་བརྙན་སྤྲུལ་བ་ལ་སོགས་པ། །མི་བདེན་པ་དེ་འདི་
ཙམ་གཅིག་བསྟན་ཞིང་། །སྒྱུ་མ་ཟིལ་བ་ཆུ་བུར་དང་། །རྨི་ལམ་གློག་
དང་སྤྲིན་ལྟ་བུར། །རྣམ་རྟོག་གློ་བུར་འདུས་བྱས་ཆོས་རྣམས་དེ་ལྟར་
ལྟོས། བཟླས་ཀྱང་མི་གོ་བར་འདུག་པ་ལུགས་དང་གར་མཐུན་པ་ཡིན་ན་
སྣང་སྲིད་འཁོར་འདས་ཀྱི་ཆོས་ཐམས་ཅད་ཀྱི་ཐོག་ཏུ་ཤེས་བྱ་ཡང་དག་
པར་རབ་ཏུ་འབྱེད་ཅིང་། ཆོས་ཐམས་ཅད་སོ་སོར་རྟོགས་པའི་ཤེས་
རབ་བསྐོས་པ་ཡིན་པས། མཁའ་ཁྱབ་འགྱུར་མེད་སྟོང་ཉིད་སྙིང་རྗེའི་
སྙིང་བོ་ཅན་གྱི་སྡེ་དཔུང་བཟློག་ཏུ་མེད་པ། ཚད་མེད་པ་བཞི་དང་
ཐབས་ཤེས་ཀྱི་དམག་དཔོན་ཆེན་པོ་རྣམས་བཏང་ཞིང་། ནུས་ལྡན་གྱི་
དགེ་བ་ཕྲ་རགས་གྲངས་མེད་པར་དམག་ཚོགས་ཕ་རོལ་ཏུ་ཕྱིན་པ་དྲུག་
དང་། དགེ་བཅུ་བསྡུ་བ་བཞིའི་གོ་ཆ་འཐུག་ཅིང་སྲ་བ་རྣམས་ཐོགས་
ནས༑ ཁྱོད་རྣམ་རྟོག་སྡེ་དཔུང་དང་བཅས་པའི་སྟེང་དུ་བཏང་བ་ཡིན་
པས། གཉུག་མ་དང་གློ་བུར་བ་གང་ཡིན་པའི་རྩད་ལེགས་པོར་ཆོད་
ཅིང་། མ་འདྲེས་པར་ལེགས་པོར་སོ་སོར་རྩད་ཆོད་པ། མ་རིག་པ་



བཀའ་འཁོར་ལོ་ཐ་མའི་དགོངས་དོན།
ཡུལ་ནས་ཕུད། ནང་སེམས་ཀྱིས་བཟུང་བའི་གོག་ས་དེ་དག་རྩ་བ་ནས་
ཡོད་མ་མྱོང་བའི་མཐའ་བརྒྱུད་ཀྱི་གན་ལ་རྒྱོབ་ཅིང་། སྣང་མེད་ཀྱི་རྒྱལ་
ཁམས་ཆེན་པོ་བདེ་ཆུག བཏང་བའི་དམག་གི་སྙེམ་བྲལ་གྱི་རྟིང་ཚུག་
ཅིང། སྐྱོན་ཐུབ་ཀྱི་ཤེས་རབ་དྲན་ཤེས་ཀྱི་དབང་དང་བཅས་པ་མངོན་
སུམ་དུ་འབྲལ་མེད་དུ་གྱིས་ལ། ལས་སུ་མ་རུང་བ་སྣང་མེད་ཀྱི་སྟོང་ཉིད་
སྣ་ཚོགས་ལྷག་མཐོང་ཡིན་ཟེར་བའི་ངོ་ལྟ་མ་ལེན། སྔར་ཆོས་ཉིད་
རྟོགས་པར་མ་ནུས་ཀྱང་མ་རིག་པ་རྣམ་རྟོག་རང་སར་དག་ཅིང་འགག་
སྟེ་ཡལ་བའི་སྟོང་ཉིད་ལ། ཆད་སྟོང་མེད་སྟོང་དུ་ངོ་མ་ཤེས་ནས། རྣམ་
རྟོག་དེ་སྟོང་བར་ཤེས་པས་འོད་གསལ་དུ་གནས་གྱུར་ཅིང་། མི་རྟོག་ཡེ་
ཤེས་ཆོས་ཀྱི་སྐུ་ཡིན་པ་སྐད་ཀྱི་ངན་ཡང་ཡང་ཡང་བྱས་པར་འདུག དེ་
ཡིན་ན་བཅོམ་ལྡན་རྣམས་ཀྱི་བཅོམ་རྒྱུ་དང་། །དགྲ་བཅོམ་རྣམས་ཀྱི་
དགྲ་དང་ནི། །སངས་རྒྱས་རྣམས་ཀྱི་སངས་རྒྱུ་དང་། །བྱང་ཆུབ་རྣམས་
ཀྱི་བྱང་རྒྱུ་དེ། །ཁྱོད་འཁྲུལ་སྣང་རྣམ་རྟོག་མ་ཡིན་པའི་གཞན་ཅི་ཡང་
མེད་པས་རྣམ་རྟོག་རང་སར་ཡལ་བའི་ཆད་པས་ཆོད་ཅིང་། རྣམ་རྟོག་
ཕྲ་བའི་ཕྲ་བ་བརྟགས་དཀའ་བ་ཡོད་པ་རྣམས་ཀྱང་། དག་ཆུག་ལ་བག་
ཆགས་ངན་པའི་ས་བོན་ལྡང་རྒྱུ་མེད་པར་གྱིས་ཤིག ཕྲ་ཞིང་ཟག་མེད་
ས་བོན་བྲལ་བའི་ཐོག་ཏུ་ཞོག རྣམ་རྟོག་འཁྲུལ་སྣང་དེ་རྣམས་དང་
བྲལ་བའི་མི་རྟོག་ཡེ་ཤེས་འོད་གསལ་ཡིན་ངེསཀྱི་བརྡ་སྒོས་ཡིད་ཆེས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
141
གསུམ་ལྡན་གྱི་ཐག་ཆོད་མ་བྱུང་གི་བར། ཆོས་ཅན་གློ་བུར་བ་མང་བོའི་
སྟོང་ཉམས་དང་། ཞུ་བདེ་ཅུང་ཟད་ཙམ་གྱི་སེམས་གནས་པ་ལ་ཆགས་
ནས༑ སྐལ་བམང་བོར་སྦྱང་དཀའ་བའི་ཞི་གནས་ལྡིང་བོའི་ཟས་ནོར་
གྱི་ལྐོག་ཟས་མ་ལེན། སྔར་ཡང་རྣམ་རྟོག་རང་སྟོང་དུ་དབྱིངས་སུ་ཡལ་
བའི་སྟོང་ཉམས་ཧལ་པོ་རྗེས་མེད་དེ་ཉིད་འོད་གསལ་ཆོས་ཀྱི་སྐུ་ཡིན་
ནོ་སྙམ་པའི་ཆོས་ཉིད་ཡོད་ཀྱི་ཕྱོགས་སུ་ལུས་ནས་གཉུག་མ་ཆོས་སྐུའི་རང་
ཞལ་མ་མཐོང་བར་ལུས་འདུག ང་ཡིན་ན་རྣམ་རྟོག་དང་ཆོས་སྐུ་ཆོས་
ཅན་དང་། ཆོས་ཉིད་འབྲས་བུ་དང་དེའི་སྐྲུན་པ་ལྟར་ནོར་བའི་
འཕྲང་སྒོ་ཕྲ་རགས་མང་དུ་ཡོད་པ་ལས་མ་ཤོར་བར་གྱིས་ཤིག རྟིང་དུ་
གཞི་ལམ་འབྲས་བུ་དུས་གསུམ་འཁྲུལ་གྲོལ་གྱི་མིང་མེད་པར་འོད་གསལ་
ལམ་ཆེན་དང་ཕྲལ་ལ་འཕྲད་ཅིང་། འཛོམ་པའི་དུས་གསུམ་དུས་མེད་
རྟོགས་པ་པོའི་ཁྲིམས་རར་སོ་སོ་རང་རིག་བདག་རིག་གཞན་རིག་ལས་ཀྱི་
མེ་ལོང་བྱ་བའི་གསེར་ཡིག་པ་བརྒྱུད་ནས། བདེ་གཤེགས་སྙིང་བོ་ལྷན་
ཅིག་སྐྱེས་པའི་ཡེ་ཤེས་རྒྱུན་ཆད་མ་མྱོང་བའི་རྩར་དམ་པོ་བཅད་པའི་
དུས་སུ། ཤེས་རབ་ཆེན་པོས་སྐད་ཅིག་ལ། །ཆོས་ཀུན་ཁོང་དུ་ཆུད་པར་
དགོངས་ཤིང་། སྐད་ཅིག་གཅིག་གིས་བྱེ་བྲག་ཕྱེད་དགོས་པའི་དུས་སུ་
སྐད་ཅིག་ཀྱང་རང་དབང་མེད་པའི་དུས་མི་སྐྲག་པ་མི་ཡིན་གོ་བར་གྱིས་
སེམས་ཅན་ཐམས་ཅད་ལ་ཕན་ཐོགས་པར་གྱུར་ཅིག སརྦ་མངྒ་ལཾ།། །།
|



a
བཀའ་འཁོར་ལོ་ཐ་མའི་དགོངས་དོན།
༄༅། །ཆོས་དབྱིངས་བདེ་བ་ཆེན་པོའི་འཇའ་ས་བཞུགས་སོ། །
༄༅། །ཨཱརྱ་ལོ་ཀེ་ཤྭ་ར་ཡ། ཆོས་དབྱིངས་བདེ་བ་ཆེན་པོའི་ཤེ་མོ་ལ། འདུས་
མ་བྱས་ཀྱི་ལྷུན་གྱིས་གྲུབ་པའི་རྒྱལ་བོ་ཆེན་པོ་ངེད་ཀྱི་ལུང་། ཀུན་བཏགས་
གཞན་དབང་གི་ཞིང་དང་མངའ་རིས་ལ་གཏོགས་ཤིང་། ཆུ་བོ་ཆེན་པོ་
བཞིས་བསྡུས་པའི་སྲིད་ལ་དབང་བའི་ཆིང་སང་རྣམས་ལ། ལས་ཀུན་
གྱི་གཞི་ཀུན་གཞི་རྣམ་ཤེས་ཀྱི་རྒྱལ་རྒྱུད་རྣམས་ལ། ཤེས་སྒྲིབ་ཀྱི་རྩ་བ་
འཁོར་གསུམ་དུ་གཏོགས་པའི་བུ་མོ་དམག་པ་རྣམས་ལ་དབང་བོ་ལྔ་ལ་
དབང་བྱེད་པའི་རྩ་བའི་མི་ཆེན་དང་ལས་ཁ་འཛིན་པ་རྣམས་ལ། འཐོ་
བ་བཅུ་གཉིས་ཀྱི་རེས་པ་རྣམས་ལ། འཕོ་ཆུང་དྲུག་ཅུའི་དམག་དཔོན་
རྣམས་ལ། ཉིས་ཁྲི་གཅིག་སྟོང་དྲུག་བརྒྱའི་དམག་མི་གྲངས་ཅན་
རྣམས་ལ་སྒོ་གསུམ་ལས་དགེ་སྡིག་གི་སྟག་མགོ་དང་ཐབ་ཁ་འཛིན་པའི་
དཔོན་ཆེན་རྣམས་ལ། ཕུང་བོ་ཁམས་དང་སྐྱེ་མཆེད་གྱི་བྱ་བ་ལ་བདེན་
ཞེན་གྱི་རྒྱུ་འབྲས་འཛིན་པའི་དུ་དབེན་ཤྭ་རྣམས་ལ། ཀུན་རྟོག་གི་དྲ་བ་
ལས་ཐམས་ཅད་ལ་ཁ་འཇུག་པའི་ད་ར་ཁ་ཆེ་རྣམས་ལ་རང་འདོད་ཞི་
བདེ་དོན་གཉེར་གྱི་ཁྲི་སྟོང་དཔོན་རྣམས་ལ། གཟུང་འཛིན་གཉིས་ཀྱི་
མཐའ་ལ་ངེས་པའི་བརྒྱ་དཔོན་རྣམས་ལ། རླུང་སེམས་འབྲལ་མེད་དུ་



ia
ཀུན་མཁྱེན་དང་རྗེ་བཙུན་གྱི་གསུང་ཐོར་བུ། - 143
རྒྱུག་པའི་གསེར་ཡིག་པ་རྣམས་ལ།། རྟེན་འབྲེལ་བཅུ་གཉིས་ཀྱི་འཇའ་
མོ་ཆེ་རྣམས་ལ། ཆགས་སྡང་རྨོང་གསུམ་གྱི་ལས་ལ་ཞེན་པའི་བླ་བྲང་སོ་
སོའི་ཉེ་གནས་རྣམས་ལ་ཐེག་པ་སྣ་ཚོགས་ཀྱི་འདོད་ལུགས་ཀྱི་གྲུབ་མཐའ་
དུ་མ་ལ་ཁ་འཇུག་པའི་ལྷ་སྡེ་རྣམས་ལ། ཁམས་གསུམ་གྱི་ཁོངས་སུ་
གཏོགས་པའི་རིས་དྲུག་གི་མི་སྡེ་དང་མི་མང་བོ་ལ་བསྒྲུག་པའི་འཇའ་ས།
སྔར་ངེད་ཀྱི་གང་ཟག་དབང་པོ་རྣོ་འབྲིང་བརྟུལ་གསུམ་ལ་དགོངས་ནས་
འཁོར་ལོ་རིམ་པ་གསུམ་དུ་བསྐོར་ཏེ། འཁོར་ལོ་དང་བོ་ནི་གཞི་ཚུལ་
ཁྲིམས་ལ་བླངས་ནས། ལྟ་བ་གང་ཟག་གི་བདག་རྟག་པ་རང་དབང་
ཅན་ཀུན་རྫོབ་ཏུའང་མེད་པར་བསྟན་བསྒོམ་པ་བདེན་བཞི་མི་རྟག་
སོགས་བསྒོམས་པ་དང། རྟེན་འབྲེལ་བཅུ་གཉིས་ལུགས་འབྱུང་ལུགས་
ལྡོག་དུ་བསྒོམ་པ་ལ་སོགས་སུ་རང་གི་གཞུང་། ལུགས་དང་མཐུན་པར་
བསྐྱངས་པས། གནས་སྐབས་ཀྱི་འབྲས་བུ་ཉན་རང་དགྲ་བཅོམ་ཐོབ་
པར་བསྟན་ཞིང་། འཁོར་ལོ་བར་བ་ནི་བརྗོད་བྱའི་གཙོ་བོ་ཤེར་ཕྱིནལ་
བྱས་ཤིང་། དེའི་རྒྱུ་བར་བྱིན་ལྔའི་ཉམས་ལེན་བྱེད་ཚུལ་ལ། ལྟ་བ་གང་
ཟག་དང་ཆོས་ཀྱི་བདག་ཉིད་ཀྱིས་སྟོང་བར་གཏན་ལ་ཕབ་ཅིང་བསྒོམ་པ་
བསོད་ནམས་ཚོགས་ཀྱིས་བསྡུས་པའི་སྦྱིན་པ་ཚུལ་ཁྲིམས་བཟོད་པ་
བརྩོན་འགྲུས་བསམ་གཏན་བསྒོམ་ཚུལ་དུ་མ་ཞིག་དང། སྤྱོད་པ་བདག་
གཞན་མཉམ་རྗེ་བྱང་ཆུབ་ཀྱི་སེམས་བསྒོམ་པ་ལ་སོགས་བསྟན་ནས། དེ་



14
བཀའ་འཁོར་ལོ་ཐ་མའི་དགོངས་དོན།
ལྟར་ཉམས་སུ་བླངས་ན་ཤེར་ཕྱིན་ཟབ་མོ་ལ་མཚམས་སྦྱོར་ཞེས་བཟླས་པ་
ཡིན༑ དབང་བོ་ཡང་རབ་ལ་འཁོར་ལོ་ཐ་མ་དང་། ཁྱད་པར་གསང་
སྔགས་རྡོ་རྗེ་ཐེག་པའི་འཁོར་ལོ་བསྐོར་ཏེ། གྲུབ་མཐའ་འོག་མའི་ལྟ་
སྒོམ་སྤྱོད་པ་རྣམས་ཐུན་མོང་དུ་བྱས་ནས། ཐུན་མོང་མ་ཡིན་པའི་ལྟ་
སྒོམ་སྤྱོད་པ་ཉམས་སུ་བླངས་ནས། འབྲས་བུ་སྐུ་གཉིས་འཕྲིན་ལས་ལྷུན་
གྱིས་གྲུབ་པ་དང་བཅས་པ་ཐོབ་པར་བསྟན་པ་ཡིན་ནའང་། ཁྱོད་ཐེག་
པ་འོག་མའི་གཞུང་ལུགས་ལ་ཞུགས་པ་རྣམས་ཀྱིས། རང་གི་གཞུང་
ལུགས་དང་མཐུན་པའི་ལྟ་སྒོམ་སྤྱོད་གསུམ་ལ་ཉམས་ལེན་མི་བྱེད་པར།
སྤྱོད་ཅིང་དང་ཚུལ་འཆོས་དང་ལོག་ཤེས་ཀྱི་སྤྲིན་གྱིས། ངེད་ཀྱི་བསྟན་
པའི་ཉི་མ་བསྒྲིབ་ཅིང་འདུག་ཟེར་པ་དང་། འཁོར་ལོ་བར་བའི་གཞུང་
ལུགས་ལ་ཞུགས་པའི་ཐོས་བསམ་བསྒོམ་པ་བྱེད་པ་རྣམས་ཀྱང་ངེད་ཀྱི་
གྲུབ་མཐའ་ཆེན་པོ་བཞི་ཐེག་པ་གསུམ་ལས་ཕྱེ་ན། ཤེས་བྱའི་བྱེ་བྲག་
བསམ་གྱིས་མི་ཁྱབ་ཀྱང་། བདེན་པ་བཞི། ངོ་བོ་ཉིད་གསུམ། བདེན་
པ་གཉིས། ཕྱི་ནང་གཞན་གསུམ་ལ་སོགས་སུ་བསྡུས་ནས། སྡུག་
བསྔལ་ཤེས་བྱ། ཀུན་འབྱུང་སྤང་བྱ། ལམ་བསྟེན་བྱ། འགོག་པ་ཐོབ་
བྱར་བསྟན། དེ་ལ་བདེན་པ་དང་པོ་གསུམ་ཀུན་རྫོབ་དང་། འགོག་
བདེན་དོན་དམ། ངོ་བོ་ཉིད་གསུམ་ལ་ཀུན་བཏགས་གཞན་དབང་
གཉིས་དང་། ཕྱིན་ཅི་མ་ལོག་པའི་ཡོངས་གྲུབ་ཀུན་རྫོབ་དང་། འགྱུར་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
145
s
བ་མེད་པའི་ཡོངས་གྲུབ་དོན་དམ་དུ་བསྟན་པ་ཡིན་ཞིང་། བདེན་པ་
གཉིས་ལའང་། བདེན་ལུགས་གཉིས། སྣང་ལུགས་གཉིས། སྟོང་
ལུགས་གཉིས་ལ་སོགས་པའི་འཁོར་ལོ་བར་བའི་རང་འགྲེལ་རྣམས་ལས།
གཟུགས་ནས་རྣམ་མཁྱེན་བར་གྱི་ཆོས་རྣམས་ལ། སྤང་བྱ་སྒྲིབ་པའི་སྡེ།
སྤོང་བྱེད་གཉེན་པོའི་སྡེ། ཐོབ་བྱ་འབྲས་བུའི་སྡེ་རྣམས་ལེགས་པར་ཕྱེ་
ནས་བསྟན་ཞིང་གྲུབ་མཐའ་ཆེན་པོ་བཞི་ལའང། དོན་ཟླ་ལ་བྱེ་བྲག་ཟླ་
བ་དང་། མདོ་སྡེ་བ་གཉིས་སེམས་ཙམ་ལ་རྣམ་བདེན་རྣམ་བརྫུན་
གཉིས། དབུ་མ་ལ་སྣང་བཅས་སྣང་མེད་གཉིས་ལ་སོགས་པ་ལེགས་པར་
བྱེ་བསལ་བྱས་ནས་བསྟན་ཞིང་། ཕྱི་ནང་གཞན་གསུམ་ལ། ཕྱི་ནང་
གཉིས་ཀུན་རྫོབ་དང་། གཞན་དོན་དམ་བསྟན་ཞིང་། འཕགས་པ་
བྱམས་མགོན་དང་། འཇམ་དབྱངས་ལ་སོགས་པའི་རྒྱལ་སྲས་རྣམས་
ངེད་ཀྱི་དགོངས་པ་ལེན། ངེད་རྣམས་ཀྱིས་ཀྱང་དེ་དང་མཐུན་པའི་
བཅའ་ཧུ་ཐབ་ཏུ་བྲི་ན་འང་། ཁྱོད་ཐོས་བསམ་གྱི་ཤེས་རབ་ལ་བསྒོམ་
པའི་མིག་མ་བྱེ་པ་རྣམས་ཀྱིས། ཤེས་བྱ་ཐམས་ཅད་དངོས་པོ་དང་
དངོས་མེད་གཉིས་སུ་ཁ་ཚོན་བཅད། དངོས་ལ་དོན་དངོས་ཤེས་དངོས་
གཉིས་སུ་འདོད། དོན་དངོས་ཤེས་དངོས་ལ་གཅིག་དང་དུ་བྲལ་ལ་
སོགས་པའི་རིག་པས་བརྟགས་ཤིང་དཔྱད་ན། ཅིར་ཡང་མ་གྲུབ་པའི་
སྟོང་བ་ཆུ་ཤིང་བཞིན་དུ་སྙིང་བོ་མེད་པའི་རང་སྟོང་ལ། ཆོས་ཉིད་དང་



16
བཀའ་འཁོར་ལོ་ཐ་མའི་དགོངས་དོན་
ངོ་བོ་ཉིད་སྐུར་འདོད་པ་དང་། སངས་རྒྱུས་ལ་ཡེ་ཤེས་མེད་པ་ལ་སོགས་
ངེད་ཀྱི་ལུང་དང་མི་མཐུན་པའི་ལོག་བཤད་བྱེད་ཅིང་འདུག་ཟེར་བ་
དང་། ཁྱེད་བསྒོམ་བསྒྲུབ་པའི་རྟོགས་ལྡན་དུ་འདོད་པ་རྣམས་ཀྱིས་ཀྱང་།
ཐོས་བསམ་སྒོམ་གསུམ་རྣམ་དག་གི་མཐའ་མ་ཆོད་པར། སྡེ་སྣོད་གསུམ་
གྱི་གནད་མ་ཁྲོལ། མཐའ་དྲུག་ཚུལ་བཞིའི་སྒོ་ལྕག་མ་ཕྱེ། ཆོས་དམན་
མཆོག་གི་ཤན་མ་ཕྱེ། བླང་དོར་གྱི་གནས་ལ་རྨོངས། མན་ངག་ཟབ་
མོའི་ཁོང་མ་ཆུད། ཉམས་མྱོང་གི་མཚངས་མ་རིག་ཅིང་། ངེས་ཤེས་ཀྱི་
གཏིང་མ་ཚུག་པར་འཁོར་འདས་ཀྱིས་བསྡུས་པའི་ཆོས་ཐམས་ཅད་
སེམས་སུ་ཐག་བཅད། སེམས་གཞི་མེད་སྟོང་བར་འདོད། དེའི་ངོ་བོ་
བཙལ་ན་མ་རྙེད་བལྟས་ན་མ་མཐོང་བའི་དུས་གསུམ་གྱི་རྟོག་པ་ཞི་བའི་
ཐ་མལ་གྱི་ཤེས་པ་རྗེན་པ་འདི་རྟོགས་ན། སངས་རྒྱས་མ་རྟོགས་ན་
འཁོར་བ་གསལ་སྟོང་འགྱུ་བ་གསུམ་སྐུ་གསུམ། གནས་འགྱུ་གཉིས་ལ་
ཞི་ལྷག་ཟུང་འཇུག་གི་བསྒོམ་པ་དེ་མ་གཏོགས་པའི་ལྟ་སྒོམ་སྤྱོད་གསུམ་
གཞི་ལམ་འབྲས་གསུམ་གང་ཡང་མེད། རྣམ་རྟོག་ལས་གཞན་པའི་
སངས་རྒྱུས་ནི་འདོད་དོ། །ཉོན་མོངས་མ་སྤངས་གནས་སུ་དག །དུག་
ལྔའི་ངོ་བོ་ངོ་ཤེས་ན། །ཡེ་ཤེས་ཀྱིས་རོལ་བ་ཡིན། མཉམ་རྗེས་གཉིས་
མེད་ཡིན། འཁོར་འདས་དབྱེར་མེད་ཡིན་ཞེས་སོགས་། ངེད་ཀྱི་ལུགས་
དང་འགལ་བའི་གང་ཟག་གི་འདོད་ལུགས་མང་བོ་ལ་བརྟེན་ནས། ལྟ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ། །
i
བ་ཚད་ལྟའི་རྫོང་ལ་ཞེན། སྒོམ་པ་བྱར་མེད་ཀྱི་ཚང་ལ་ཉལ། སྤྱོད་པ་
བག་མེད་ཀྱི་ཐོ་ཅོ་བྱེད་ཅིང། དོན་ཡིན་ལུགས་ཀྱི་སངས་རྒྱས་ལ་སྐུར་བ་
བཏབ་ནས། ལས་རྒྱུ་འབྲས་ཁྱད་དུ་བསད། རང་གཞན་མང་བོ་ངན་
འགྲོའི་ལམ་ལ་ཁྲིད་ཅིང་འདུག་པས། འདི་དག་ལས་སྐྱོབ་པའི་སྐྱབས་
དང་ཐུགས་རྗེས་གཟིགས་ནས། རྒྱུ་འབྲས་ཀྱི་གནད་དང་བདེ་སྡུག་གི་
མཚངས་རིག་ནས། འཁོར་བའི་ཆོས་ལས་ཐར་འདོད་ཀྱི་བསམ་པས་
བསྐུལ་བའི་གསེར་ཡིག་པས། ངེད་ལ་ཞུ་བ་ནན་ཏན་བྱེད་ཅིང་འདུག་
པའི་དོན་ལ་དེ་བཞིན་བདེན་ན། ངེད་ཀྱི་འཁོར་ལོ་ཐ་མའི་མདོ་རྒྱུད་ཀྱི་
ལུང་རྣམས་དང་གར་མཐུན། ང་ཡིན་ན་གདུལ་བྱ་དབང་བོ་རབ་འབྲིང་
གསུམ་དུ་ཕྱེ་བསལ་གྱིས་ལ། བཀའི་འཁོར་ལོ་རིམ་པ་གསུམ་དུ་བསྐོར་
བའི་གསུང་རབ་རྣམས་དཔང་དུ་བཙུགས་ཏེ། གདུལ་བྱའི་རྒྱུད་ལ་ལྟོས་
པའི་ཁྲིད་ལུགས་དང་ལག་ལེན་རྣམས་གོང་འོག་མ་འཛོལ་བའི་ཐད་ནས་།
རང་གི་བློའི་ནུས་པ་དང་བསྟུན་པའི་ཉམས་ལེན་དང་། གཉེན་པོ་དང་
བསྟུན་པའི་བསླབ་པ་བྱིན་ལ་མཐར་ཕྱིན་པར་གྱིས། ཁྱོད་ཐོས་བསམ་
བྱེད་པ་རྣམས་ཀྱི་གསུམ་ལྡན་མར་བཅད་ཀྱི་གཞུང་ལ་ཞེན་ནས།
རྫོ གས་ ལྡ ན་ཆོ ས ་ མ ཆོ ག ་ ཡ ང་དག་པ འི་ཆོས་མ ཆོ ག་
རྣམས་ལ་ལོག་པར་བཟུང་སྟེ། ཆོས་སྤོང་གི་ལས་སོགས་ཤིང་། མངོན་
པའི་ང་རྒྱལ་དང་། དད་པའི་རྗེས་འབྲང་མ་བྱེད་པར། བཤེས་གཉེན་



བཀའ་འཁོར་ལོ་ཐ་མའི་དགོངས་དོན་
དམ་པ་མཁས་བཙུན་བཟང་གསུམ་འཛོམས་པ་བསྟེན་ནས་མདོ་རྒྱུད་
བསྟན་ཆོས་མན་ངག་ཁུངས་མ་རྣམ་པར་དག་པ་རྣམས་ལ་ཐོས་བསམ་
བྱས་ཏེ། ངེས་དོན་ཟབ་མོ་བསྒོམ་པའི་ཉམས་མྱོང་དང་འབྲེལ་བའི་མིག་
གིས་ལྟོས་ལ། བདེན་པ་གཉིས་ཆོས་དང་ཆོས་མིན། ལྟ་སྒོམ་སྤྱོད་པ་
གཞི་ལམ་འབྲས་གསུམ་ལ་སོགས་པའི་རྣམ་དབྱེ་དང་། དྲང་དོན་ངེས་
དོན་ཉེ་ལམ་རིང་ལམ་ཐེག་པ་གོང་འོག དམན་མཆོག་གི་གོ་རིམ་ལས་
སྤང་གཉེན་ཐོབ་གསུམ། དགག་དགོས་བླང་དོར་ལ་སོགས་པའི་ཚུལ་ལ་
མཁས་པར་བྱེད་པ་གལ་ཆེ་ཞིང་། ངེད་ཀྱི་མདོ་རྒྱུད་རྣམ་དག་དང་
རིགས་གསུམ་མགོན་པོ་དང་། བྱམས་པ་དང་ཀླུ་སྒྲུབ་ལ་སོགས་པའི་
འཕགས་མཆོག་རྣམས་ཀྱིས་བསྟན་ཆོས་ཀྱི་བཅའ་ཧུ་ལས། བདེན་
གཉིས་དང་། གཞི་ལམ་འབྲས་གསུམ་ཕྱི་ནང་གཞན་གསུམ་ལ་སོགས་
པའི་རྣམ་དབྱེ་གསལ་བར་བསྟན་ཡོད་པས་རྫོགས་ལྡན་ཆོས་མཆོག་
རྣམས་དང་མཐུན་པའི་ཐོས་བསམ་སྒོམ་གསུམ་བྱེད་པ་གལ་ཆེ། དེ་ལྟར་
མ་ཡིན་པའི་གསུམ་ལྡན་མར་བཅད་གྲུབ་མཐའ་ལྷད་ཅན་གྱི་གཞུང་རྣམས་ལ་
ཐོས་བསམ་བྱེད་པའི་རིགས། ངེས་དོན་ཟབ་མོའི་སྐལ་བ་མེད་པ་རྣམས་
ཀུན་རྫོབ་བདེན་པ་མ་གཏོགས་པ། དོན་དམ་བདེན་པ་ལ་ཁ་མ་འཇུག
གལ་ཏེ་མི་ཤེས་པའི་ལོག་བཤད་ཀྱིས། ཆོས་ཟབ་མོ་ལོག་པར་བཀྲལ་ན།
ཆོས་སྤོང་གི་ལས་ཀྱིས་ངན་སོང་དུ་སྐྱེ་དུས་མི་སྐྲག་པ་ཨི་ཡིན་གྱི་ཁྱེད་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
149
བསྒོམ་བསྒྲུབས་པ་རྣམས་ཀྱང་ཐེག་པ་ཆེན་པོའི་ཆོས་ལ་ཐོས་བསམ་གྱིས་
ལ༑ ལྟ་སྒོམ་སྤྱོད་གསུམ་ལ་སོགས་ལ་དམན་མཆོག་གི་གོ་རིམ་ཤན་
བྱེས་ལ། མཉམ་བཞག་ཟབ་མོ་ལ་བཟླ་བའི་ཏིང་ངེ་འཛིན་སྟོང་ཉིད་
སྙིང་རྗེ་དབྱེར་མེད་ཀྱི་འོད་གསལ་ཕྱག་རྒྱ་ཆེན་པོའི་སྒོམ་ལ་མ་ཡེངས་
པར་རྒྱུན་དུ་བསྐྱུངས་ནས། ཡེ་ཤེས་ཀྱི་ཚོགས་བསགས་པ་དང་། རྗེས་
ཐོབ་ཀྱི་དུས་སུ་འདི་ལྟར་སྣང་བའི་དངོས་པོ་ཐམས་ཅད་སྒྱུ་མ་རྨི་ལམ་དྲི་
ཟའི་གྲོང་ཁྱེར་མི་རྟག་འཇིག་པའི་ཆོས་ཅན་དུ་ཤེས་པར་བྱས་ལ་ཀུན་
རྫོབ་ཀྱི་སེམས་རང་གི་ངོ་བོ་སྟོང་པ་འདི། དྲན་བསམ་གནས་འགྱུ་ཅི་
བྱུང་ཡང་བློ་བྲལ་གསལ་སྟོང་རྗེན་པར་སྐྱོང་བའི་ཉམས་ལེན་ལ་སོགས་
བསོད་ནམས་ཀྱི་ཚོགས་བསགས་པ་ལ་འབད་དགོས་པ་ཡིན། མཉམ་
བཞག་ལ་ཟློའི་ཆོས་སྐད་དང་རྗེས་ཐོབ་ཤན་འབྱེད་ཀྱི་ཆོས་སྐད་མ་བསྲེ་
བར། དུས་དང་བསྟུན་པའི་ཉམས་ལེན་བྱེད་པ་གལ་ཆེ། དེ་ལྟ་མ་ཡིན་
པར་རང་དགེ་བ་མི་བསྒྲུབ་ཀྱི་སྟེང་དུ་གཞན་གྱི་ལུས་ངག་ཡིད་གསུམ་གྱི་
དགེ་བ་བསྒྲུབ་པ་ཁྱད་དུ་བསད་ནས་འཁོར་འདས་ཀྱི་ཆོས་ཐམས་ཅད་
སྟོང་པ་ཟང་ཐལ་དུ་ཐག་བཅད་དེ། བསག་བྱའི་ལས་དང་། བསགས་
པ་བོའི་གང་ཟག་དང་། ལས་བསགས་པའི་འབྲས་བུ་མ་གྲུབ་ཅེས་བློས་
བཅས་སྟོང་བསྒོམ་གྱི་ཁ་ལྟ་ཟོག་པོ་བཅོས་མའི་ཐོ་ཅོ། ཆོས་བརྒྱུད་འཁྲི་
བ་མ་ཆོད་པའི་རྟོགས་ལྡན། རྒྱུ་འབྲས་ཁྱད་བོད་ཀྱི་ཆོས་པ། གནད་



iso
བཀའ་འཁོར་ལོ་ཐ་མའི་དགོངས་དོན།
，
བཀག་མི་ཤེས་པའི་མཁས་པ། རང་འདོད་ཕུགས་སུ་བཅུག་པའི་འགྲོ་
དོན་བྱེད་མི་མང་པོས། རྒྱལ་བའི་བསྟན་པ་ལྟར་སྣང་དུ་བཏང་ནས།
མངོན་པའི་ང་རྒྱལ་བྱེད་ཅིང་། ལྟ་སྒོམ་སྤྱོད་པ་རྣམས་ལ་སྐུར་བ་བཏབ་
ནས། དེའི་རྣམ་པར་སྨིན་པས་མནར་མེད་ཀྱི་ཁྲིམས་རརཁྲིད་དེ། ཐར་
མེད་ཀྱི་བཙོན་རར་བཅུག་ནས། བཟོད་ཐབས་མེད་པའི་རྩར་བྱུང་དུས།
ངེད་ཆོས་ཀྱི་རྒྱལ་པོ་ཆེན་པོ་ལ་རེ་འཁང་མ་བྱེད་ཅེས་ནན་གྱིས་བསྒྲགས་
པའོ། །ཡང་གདམས་པ་གཅིག་ལ་ཁྱེད་འགའ་ཞིག་གིས། ཀུན་གཞིའི་
རྣམ་ཤེས་དེ་བཞིན་གཤེགས་པའི་སྙིང་བོ་དང་གཅིག ཅེས་པ་དང་།
རྣམ་རྟོག་ངོ་བོ་ཆོས་སྐུ་ཡིན་ཞེས་སོགས་དང་། ངེད་ཀྱི་དགོངས་པ་དང་
མི་མཐུན་པའི་ལོག་བཤད་བྱེད་ཅིང་ཡོད་པར་འདུག དེ་བཞིན་བདེན་
ན་ནམ་མཁའ་དང་སྤྲིན་གཉིས་ངོ་བོ་གཅིག་པར་ཁས་བླངས་པ་དང་མི་
འདྲ་བ་ཨེ་ཡིན། ངེད་སྲས་དང་བཅས་པའི་དགོངས་པ་ནི། བདེ་
གཤེགས་སྙིང་བོའི་གཙང་བདག་བདེ་དང་རྟག་བ་ལྷུན་གྱིས་གྲུབ་ཅིང་
འདུས་མ་བྱས་པ། རང་བཞིན་རྣམ་དག་གི་དགེ་བ་འོད་གསལ་ཆེན་པོ་
དེ་ནི། དབུལ་བོའི་ཁང་ཐུག་གི་གཏེར་དང་བུམ་ནང་གི་མར་མེ་དང་།
འདམ་གྱི་ནང་གི་ཡིད་བཞིན་གྱི་ནོར་བུ་ལྟར་གློ་བུར་དྲི་མའི་སྒྲུབས་ན་
ཡོན་ཏན་རང་བཞིན་གྱིས་ཚང་བ་དེ། འགྱུར་མེད་ཡོངས་གྲུབ་ཏུ་
བཞུགས་པ་དེ་ཐོབ་བྱ་ཡིན་པར་བཤད་པ་དང་། ཀུན་གཞི་རྣམ་ཤེས་ཀྱི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ། 151
ངོ་བོ་ལུང་མ་བསྟན་འདུས་བྱས་ཀྱི་དགེ་མི་དགེ་ཐམས་ཅད་ཀྱི་བག་
ཆགས་འཛིན་པ། མཐར་སྤང་བྱ་ཡིན་ཞིང་གཏེར་ལ་གཡོག་པའི་ས་རྡོ།
མར་མེ་ལ་བསྒྲིབ་པའི་བུམ་པ། ནོར་བུ་ལ་གཡོགས་པའི་འདམ་ལྟ་བུ་གློ་
བུར་དྲི་མ་དང་དོན་གཅིག་པ་ཡིན་པར་བསྟན་མོད། རྣམ་རྟོག་གི་ངོ་བོ་
ཡང་། ཆོས་སྐུའི་མི་མཐུན་ཕྱོགས་ཡིན་ཏེ། བཟང་རྟོགས་ཐམས་ཅད་
ཤེས་སྒྲིབ། ངན་རྟོགས་ཐམས་ཅད་ཉོན་སྒྲིབ་ཡིན་པར་བསྟན་ལ། དེ་
སྤོང་བྱེད་ཀྱི་གཉེན་པོའང་རྣམ་པར་མི་རྟོག་པའི་ཏིང་ངེ་འཛིན་ཡིན་
ནོ། །ཞེས་པའི་ལུང་རྣམ་དག་མང་བོ་ཡང་ཡང་བསྒྲུག་ཀྱང་ཚུལ་དེ་དག་
ལ་མི་མཁས་པའི་མི་མང་བོས། ཐོས་ཆུང་སྐྱོ་མ་སྔ་བཙན་བྱས་ནས།
ཀུན་གཞི་བདེ་གཤེགས་སྙིང་བོ་ལ་སྒྲོ་བསྐུར་གྱི་ཉེས་པས་རྩོད་པ་མང་བོ་
ཡོད་པར་འདུག་ནའང་། ད་ཕྱིན་ཆད་ལྟ་བ་ངན་པའི་ལམ་དང་བླུན་
པོའི་བྱ་བ་ལས་སླར་བཟློག་ལ། བདེ་གཤེགས་སྙིང་བོ་ཀུན་གཞི་ཡེ་ཤེས་
གཟོད་ནས་རྣམ་གྲོལ་གྱི་སྐུ་ངོ་བོ་ལ་སྐྱོན་བསལ་དགོས་མེད་ཅིང། ཡོན་
ཏན་རང་བཞིན་གྱིས་ཚང་བ་དེ་ཐོབ་པར་བྱ་རྒྱུ་ཡིན་ཞེས་པ་དང་། ཀུན་
གཞི་རྣམ་ཤེས་བག་ཆགས་ཐམས་ཅད་ཀྱི་རྟེན་སྒྲིབ་པ་ཀུན་གྱི་རྩ་བ་ཡིན་
ཞིང་། སེམས་ལའང་ཁམས་གསུམ་གྱིས་བསྡུས་པའི་རྣམ་ཤེས་ཚོགས་
བརྒྱུད་འཁོར་སེམས་བྱུང་ལྔ་བཅུ་རྩ་གཅིག་དང་བཅས་པ་ཐམས་ཅད་
སྤང་བར་བྱ་བའི་དྲི་མ་ཡིན་ཞེས་པའི་ཕྱེ་བསམ་ལེགས་པར་གྱིས་ཤིག



ia
i52་
བཀའ་འཁོར་ལོ་ཐ་མའི་དགོངས་དོན།
ཡང་དག་པའི་ལམ་ཚོགས་གཉིས་ཀྱི་ལས་ཀ་བཟང་བོ་བྱེད་ལ། ཚོགས་
གཉིས་རྒྱ་ཆེན་པོ་བསགས་པའི་མི་སྡེ་མང་བོའི་སྟེང་དུ། ངན་སོང་དང་
འཁོར་བའི་སྡུག་བསྔལ་ལས་ཐར་བའི་ཞགས་པ་བྱིན་ནས། ལྷུན་གྲུབ་
འདུས་མ་བྱས་པའི་ཆོས་ཀྱི་རྒྱལ་བོ་དང་མྱུར་དུ་མཇལ་བའི་སྨོན་ལམ་
བཟང་བོ་འདེབས་སུ་ཆུག དེ་ལྟར་མ་ཡིན་པའི་བདུད་དང་ནག་པོའི་
ཕྱོགས་འཛིན་འགའ་ཡིས། བླ་མ་དང་གྲུབ་ཐོབ་བཟང་བོའི་ཚུལ་བཟུང་
ནས། ཆོས་ལོག་པ་ལ་ཡང་དག་ཏུ་མིང་བཏགས་ཏེ། སེམས་ཅན་མང་
བོ་ལོག་པའི་ལམ་དུ་ཁྲིད་པ་བྱུང་ནས། ཁྱེད་སྡེ་སྣོད་གསུམ་དང་རྒྱུད་སྡེ་
བཞི་ལ་དབང་བའི་མི་ཆེན་དང་ཁྲིམས་བདག་རྣམས་ཀྱིས་བྱམས་སྙིང་
རྗེའི་ལག་གིས་བཟུང་ལ། ཐབས་ཤེས་གྱི་ཡན་ལྕག་ཆུག་ ལུང་རིགས་
རྣམ་དག་གི་དབྱུག་པ་གྲངས་མེད་དུ་རྒྱོབ། སྒོམ་གྲོགས་བཟང་བོའི་དྲི་
བ་ཡང་ཡང་གྱིས་ལ། ཆོས་ངན་པའི་བྱ་བ་ལས་སླར་ལོག་ཏུ་ཆུག་ཅིང་
གྲུབ་མཐའ་བཟང་བོའི་ལས་ཀ་བྱིན། ཁྱོད་གྲུབ་མཐའ་གོང་འོག་ལ་
གནས་པའི་ཆོས་དབེན་ཀུན་ཡང་། རང་གི་གཞུང་ལུགས་དང་མཐུན་
པའི་བྱ་བ་ལ་ཆོས་མིན་གྱི་ལྷད་མ་གཞུག་པར། དབུ་མ་ཆེན་པོའི་ལྟ་བ་
ལ་འཇུག་པའི་ཐབས་དང་རྟེན་འབྲེལ་བསྒྲིགས་པ། ངེད་ཀྱི་གསུང་རབ་
རྣམ་དག་དང་མཐུན་པར་གྱིས། སྡོམ་གསུམ་རྣམ་དག་གི་དགོན་པར་
ཐོས་བསམ་སྒོམ་གསུམ་གྱི་ཡོ་ལང་སྐྱོང་བ་ལ། བག་མེད་སྐྱིད་སྐུར་གྱི་སྒོ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i
ཉལ་དང་མཚེར་མ་ཕབ། བྱམས་དང་སྙིང་རྗེའི་གཞིས་ཁང་དང་མིང་
དྲེད་པོའིཇོ་བཏག་ཆང་བཅོལ་མ་གཏོར། དལ་འབྱོར་རིན་ཆེན་གྱི་ས་
གཞི་བཟང་བོ་ལ་ཚོགས་གཉིས་རྣམ་དཀར་གྱི་བསོད་ནམས་བྱེད་པ་ལ།
དད་བརྩོན་གྱི་ཁལ་རྩོད་དང་ལག་ཅ་གཏོལ་མ་ཁྱེར། མཉམ་བཞག་ཟབ་
མོའི་གྲོང་དུ། ཞི་ལྷག་ཟུང་འཇུག་གི་མི་སྡེ་སྡོད་པ་ལ། རྣམ་རྟོག་བྱིང་
རྒོད་ཀྱི་ཟ་མ་འུ་ལག་མ་དེད། མོས་གུས་དག་སྣང་གི་ཁང་པར་ལོག་ལྟ་
ཕྲག་དོག་གི་རྩི་ཤིང་མ་བསྐུལ་བར་ཆོས་སྤྱོད་བཅུའི་བྱ་བ་ལ་བརྩོན་པས།
ལས་དགེ་སྡིག་དང་རྒྱུ་འབྲས་ལ་ཡིད་ཆེས་འཛིན་ཆུག ཚད་མེད་
བཞིའི་ལམ་འཕྲང་ལ་བསྡུ་བ་རྣམ་བཞིའི་མགྲོན་བོ་ལ་འགྲིམ་པ་ལ་ཁོང་
ཁྲོ་དང་སེར་སྣའི་ཇག་པ་མ་རྒྱུག སྨོན་འཇུག་བྱང་སེམས་ཀྱི་ཚོང་
འདུས་སུ། བདག་གཞན་མཉམ་བརྗེའི་ཁ་ཚོང་བྱེད་པ་ལ། གནོད་
འཚེ་དང་རང་འདོད་ཀྱི་ཤོག་མ་མ་ལེན། མཁས་བཙུན་བཟང་གསུམ་
འཛོམས་པའི་བཤེས་གཉེན་ལ། ཐོས་བསམ་སྒོམ་གསུམ་གྱི་སྒྲོ་འདོགས་
བཅད་དེ། ཚོགས་གསུམ་ཕན་བདེའི་སྤྱོད་པ་བཟང་བོས་སྐུ་གསུམ་ལྷུན་
གྲུབ་ཀྱི་སངས་རྒྱས་བསྒྲུབ་ནས། སྲིད་གསུམ་འགྲོ་བའི་དོན་དུ་འདྲེན་
པ་བྱེད་མི་ལ། ངན་གཡོ་ཐེ་ཚོམ་གྱི་སྒྲོ་སྐུར་བྱུང་ན། འཇིག་རྟེན་ཆོས་
བརྒྱུད་ཀྱི་མགོ་བོ་ཆོད། དོན་དམ་ཆོས་དབྱིངས་ཀྱི་ལྟ་བ་རྣམ་དག་ལ།
རྟག་ཆད་གོ་ལོག་གི་སྨྱོ་གཏམ་བྱུང་ན། ལོག་རྟོག་ཐེ་ཚོམ་བྱེད་པའི་མི་དེ་
，



154
་བཀའ་འཁོར་ལོ་ཐ་མའི་དགོངས་དོན།
ཐབས་མཁས་དང་ཐུགས་རྗེས་ཟུང་ལ། ཡང་དག་པའི་ལྟ་སྒོམ་སྤྱོད་
གསུམ་གྱི་ཨན་ལྕག་ཆུག་ཅིང་། རང་བཞིན་ལྷུན་གྲུབ་ཀྱི་སངས་རྒྱུས་ལ་
ཡིད་ཆེས་འཛིན་དུ་ཆུག དེ་ལྟར་མ་བྱས་པས། མི་ལུས་རིན་པོ་ཆེ་
དོན་ཆུང་དང་། སྡིག་ལྟ་ཁམས་པོ་ཆེའི་ལྟ་བས་ངན་སོང་དུ་སྐྱེ་བའི་ལས་
བསགས་ནས། སྐྱེ་རྒ་ན་འཆིའི་ལམ་པོ་ཆེ་འགྲིམ་སྟེ། འཁོར་བ་མཐའ་
མེད་ཀྱི་གནས་ལ་རྒྱབ་ནས། ངན་སོང་གསུམ་གྱི་སྡུག་བསྔལ་མྱོང་དུས།
ངེད་ཆོས་ཀྱི་རྒྱལ་བོ་ཆེན་པོ་ལ་རེ་འཁང་མ་བྱེད། ཅེས་བཟླས་ནས་
འཆང་རྒྱུའི་འཇའ་ས་བྱེད་པ་ཡིན། འཇའ་ས་ཚོགས་གཉིས་བསགས་
པའི་ལོ་མི་འགྱུར། ལྷུན་གྲུབ་ཟླ་བའི་གཙང་བདག་བདེ་ཆེན་ཚེས་ལ་
བྲིས། ཕན་བདེ་ཕྱོགས་དུས་ཀུན་ཁྱབ་ཤོག དོན་བཞིན་རྟོགས་ནས་
དགེ་ཞིང་བཀྲ་ཤིས་པར་གྱུར་ཅིག སརྦ་མངྒ་ལཾ།། གླུ་



ཀུནའདོན་དང་རྗེ་བཙུན་གྱི་གཞུང་ཐོར་བུ།
དུ་
༄༅། །ལྟ་བ་ཤན་འབྱེད་ཡིད་ཀྱི་མུན་སེལ་བཞུགས་སོ།།
༄༅། །ཨོཾ་བདེ་ལེགས་སུ་གྱུར་ཅིག གཙང་བདག་བདེ་ཆེན་ཆོས་སྐུ་དང་། །
གཟུགས་སྐུ་འཁོར་བཅས་ལ་བཏུད་དེ། །རང་གཞན་ལམ་གྱི་ལྟ་བ་
ཡི༑ ༑མུན་སེལ་སྒྲོན་མེ་བརྩམས་པར་བགྱི། །འཕགས་ཚོགས་བདག་ལ་
སྐྱབས་མཛོད་ཅིག །ཐར་འདོད་ཤེས་ལྡན་དོན་གཉེར་ཀུན། །གྲུབ་
མཐའ་གྲགས་པའི་རྗེས་འབྲང་དང་། །ཞེན་ཕྱོགས་འཛིན་པའི་རབ་རིབ་
ཀུན། །བསལ་ཏེ་ཆོས་ལ་འཇུག་པར་རིགས། །ཆོས་ལའང་ཆོས་ཚུལ་དུ་
མ་སྣང་། །ལྟ་སྤྱོད་བསྒོམ་པ་ཆོས་ཀྱི་གཞུང་། །ལྟ་བ་འཁྲུལ་ན་སྤྱོད་པ་
ནོར། །དེ་ནས་སྒོམ་པའང་ཉམས་པར་འགྱུར། །དེ་ཕྱིར་ཐོག་མར་ལྟ་
བ་གཅེས། །ཡོད་མེད་འབྲེལ་བ་དག་ལ་ཡོད། །ལུགས་བཟློགས་སྒྲིབ་པ་
ཟད་ལ་མེད། །རྒྱུས་རྟག་རྟག་ཆད་བདེན་རྫུན་སོགས། །ཕན་ཚུན་
འཆོལ་བའི་སྒྲོ་སྐུར་སོགས། །སྤངས་ཏེ་བདེན་གཉིས་རང་སར་བལྟ། །
ཀུན་རྫོབ་བདེན་པ་རང་གིས་སྟོང་། །སྟོང་ཡང་སྣང་བ་སྒྱུ་མའི་དཔེ། །
འཁྲུལ་ཡང་མི་བསླུ་བདེན་པའི་དོན། །མ་བརྟགས་མ་དཔྱད་བློ་ངོར་
ཡོད། །དཔྱད་ན་ཅུང་ཟད་གྲུབ་པ་མེད། །ལུགས་འབྱུང་འགྱུར་ཆེན་
ཙམ་ལ་ཡོད། །ལྷུན་གྲུབ་ཆོས་ཉིད་ཐེབས་ལ་མེད། །རྐྱེན་གྱིས་འགྱུར་



i56
བཀའ་འཁོར་ལོ་ཐ་མའི་དགོངས་དོན།
ཕྱིར་རྟག་པ་མིན། །རྒྱུན་དག་གནས་ཕྱིར་ཆད་པའང་མིན། །ངོ་བོ་སྟོང་
ཕྱིར་བདེན་པའང་མིན། །རྒྱུ་རྐྱེན་ངེས་ཕྱིར་རྫུན་པའང་མིན། །དོན་
དམ་མི་སྟོང་རང་ཉིད་གྲུབ། །གྲུབ་ཅིང་མི་བསླུ་བདེན་པར་ཡོད། །ཡོད་
པ་དེ་ཉིད་ཡི་ཡོད་ཡིན། །གཉུག་མ་གཤིས་ལ་གྲུབ་པ་ཡིན། །མཁའ་
སྟོང་འོད་གསལ་ཀུན་ཁྱབ་ཡིན། །ཁྱབ་བདག་ཡེ་ཤེས་ཆེན་པོ་ཡིན། །
ཚོགས་གཉིས་ཚོགས་ནི་བསགས་པ་ཡིན། །དང་བོ་ཉིད་ན་སངས་རྒྱུས་
ཡིན། །ཐོག་མཐའ་གཉིས་མེད་དབུས་ཅིག་ཡིན། །ཀུན་ལ་ཕན་པའི་
གང་ཟག་ཡིན། །གང་ཟག་མཆོག་ཏེ་རྟེན་པའི་རིགས། །དེ་ལ་ཁ་ཅིག་
རྟེན་པའི་རིགས། །མཐའ་བྲལ་དབུ་མའི་དོན་དམ་བྱེད། །ཡོད་པ་མིན་
ཞིང་མེད་པའང་མིན། །རྟག་པ་མིན་ཞིང་ཆད་པའང་མིན། །བདེན་
མིན་རྫུན་པའང་མིན་པར་གྲགས། །དོན་དམ་ཡོད་པ་མིན་ན་ནི། །དེ་
ཉིད་རྟོགས་པའང་ཡོད་མིན་འབྱུང་། །འདོད་ན་འདོད་མིན་སུ་ཡིས་
ཤེས། །རྒྱལ་བའི་ཡེ་ཤེས་འགོག་གམ་ཅི། །རྟེན་གྱི་ཡེ་ཤེས་མེད་ན་ནི། །
རྟེན་པའི་ཡེ་ཤེས་འཕེལ་མེད་འགྱུར། །མཐར་ཕྱིན་ཆོས་སྐུའང་མེད་པར་
འགྱུར། །དོན་དམ་ཡོད་པ་མིན་བཞིན་དུ། །དེ་ཉིད་རྟོགས་ན་ལོག་ཤེས་
འགྱུར། །ཡུལ་དེ་མེད་ཀྱང་དེར་འཛིན་བློ། །འཁྲུལ་བའི་རྣམ་བཞག་
བྱས་མིན་ནམ། །སོ་སོ་རང་རིག་སྤྱོད་ཡུལ་བ། །སྒྲ་རྟོགས་ཐ་སྙད་ཡུལ་
མ་ཡིན། །རྣལ་འབྱོར་བའང་བློ་ཁྱད་ཀྱིས། །གོང་མ་གོང་མས་གནོད་



ན་གཉེན་དང་རྗེ་བཙུན་གྱི་གསུང་ཐོར་བུ།
ཅེས་གསུངས། །ཞི་ཞིང་ཕྲ་ལ་བློ་རྒྱུས་ཕྱིར། །དོན་དམ་བློ་ཡི་སྤྱོད་ཡུལ་
མིན། །བློ་ནི་ཀུན་རྫོབ་ཡིན་འདོད་གསུངས། །མིན་ན་ཁྱོད་ཀྱང་སྨྲ་ཞེ་
ན། །བདེན་མོད་འོན་ཀྱང་གསུང་ལ་བརྟེན། །བརྟེན་པ་དེ་ལ་མཚུངས་
ཞེ་ན། །བདེན་ཏེ་འོན་དེ་མཚུངས་མི་མཚུངས། །རིགས་པས་གནོད་པ་
འབབ་མི་འབབ། །ལུང་རྣམས་དགོངས་པ་ཡིན་མ་ཡིན། །ཚིགས་
རྣམས་དོན་དང་འབྲེལ་མི་འབྲེལ། །རིགས་པ་ཅན་གྱིས་དཔྱད་ན་
ཤེས། །ལུང་རིགས་ཅན་གྱི་བཀྲོལ་ན་ཤེས། །རྫོགས་ལྡན་ཆོས་ལ་
གསུངས་ན་ཤེས། །རྒྱུད་དང་མདོ་ལུང་བསྟན་ན་ཤེས། །ཕྱོགས་རིས་
མེད་པས་བལྟ་ན་ཤེས། །སྐལ་བ་ཅན་གྱི་སྒོམ་ན་ཤེས། །རྣལ་འབྱོར་
ཅན་གྱིས་མཐོང་ན་ཤེས། །རྒྱུད་འགྲེལ་རྣམས་སུ་གསུངས་ན་ཤེས། །
སྤྱིར་གྱིས་ཡོད་ཙམ་མཐའ་ཡིན་ན། ཁྱེད་ཀྱི་དབུ་མ་ཡོད་མཐར་ཐག །
མཐའ་བྲལ་དབུ་མ་ཡོད་པའི་ཕྱིར། །འཁོར་གསུམ་ཁྱེད་ལ་མ་སོང་ངམ། །
དེ་ཡང་ཡོད་པ་མིན་ཞེ་ན། །སླར་ཡང་དབུ་མ་མེད་མཐར་ཐལ། །མཐའ་
དབུས་གང་ནའང་མེད་པའི་ཕྱིར། །འཁོར་གསུམ་དེ་ཡང་ཁྱེད་ལ་
འཁོར། །མེད་པ་དག་ཀྱང་མིན་ཞེ་ན། །ཁྱེད་ཀྱི་མེད་མིན་མིན་པ་
སྟེ། །མེད་པ་དག་ནི་ཁེགས་མ་ཁེགས། །ཁེགས་ན་མེད་པ་མིན་པར་
འགྱུར། །དེས་ན་ཡོད་པ་ཅིས་མི་འགྱུར། །དགག་གཉིས་རྣལ་མ་གོ་མིན་
ནམ། ༑དགག་པ་བགག་པས་བསྒྲུབ་པ་དང་། །བསྒྲུབ་པ་བཀག་པས་



15
བཀའ་འཁོར་ལོ་ཐ་མའི་དགོངས་དོན།
དགག་པ་དག །འགྲུབ་པ་དོན་གྱི་གནས་ལུགས་དང་། །མཁས་པའི་
གཞུང་ལུགས་དག་ལ་འབྱུང་། །ཆོས་དེ་ཁེགས་ཀྱང་དེ་མིན་ན། །རི་
བོང་འགོ་ལ་རྭ་ཁེགས་ཀྱང་། །དེ་ཉིད་མེད་པ་མིན་པར་འགྱུར། །གལ་
ཏེ་མེད་པ་མ་ཁེགས་ན། །མེད་པར་དག་ནི་སོ་ན་གནས། །མེད་མིན་ཟླ་
བས་ཇི་ཞིག་བྱ། །སྒྲུབ་བྱེད་དམ་པ་དོན་མེད་ཉིད། །དབུ་མ་དབུས་ན་
མེད་པར་འགྱུར། །ཆོས་དེ་བཀག་པ་མ་ཡིན་ཀྱང་། །དེ་ཉིད་ཡོད་པ་མ་
ཡིན་ན། །འདི་ལྟར་ཆོས་འགའ་མེད་པར་འགྱུར། །ད་དུང་ཁྱོད་ཀྱི་དབུ་
མ་དེ། །མཐའ་དང་བྲལ་ལམ་མ་བྲལ་དཔྱད། །བྲལ་ན་དེ་ཕྱིར་མཐའ་
མེད་འགྱུར། །དེས་ན་མེད་པའི་མཐའ་ཅན་འགྱུར། །ཆོས་དེ་བྲལ་ཡང་
དེ་མིན་ན། །སྐྱེས་བུ་སྐྱོན་དང་བྲལ་ན་ཡང་། །སྐྱོན་མེད་དམ་པ་མིན་
པར་འགྱུར། །ནམ་མཁའ་སྤྲིན་སོགས་བྲལ་ན་ཡང་། །སྤྲིན་མེད་དྭངས་
པ་མིན་པར་འགྱུར། །གལ་ཏེ་མཐའ་དང་མ་བྲལ་ན། །འོ་ན་མཐའ་
དང་བཅས་པར་འགྱུར། །ཆོས་དེ་བྲལ་བ་མ་ཡིན་ཀྱང། །དེ་དང་ལྡན་
པ་མིན་ན་ནི། །སྐྱེས་བུ་སྲོག་དང་བྲལ་མིན་ཀྱང་། །སྲོག་དང་ལྡན་པ་
མིན་པ་འམ། །ཆུ་སོགས་རྙོག་པ་བྲལ་མིན་ཀྱང་། །རྙོག་སོགས་ལྡན་པ་
མིན་པར་འགྱུར། །བྲལ་དང་མ་བྲལ་བརྟགས་མེད་ན། །འོ་ན་མཐའ་
བྲལ་རྣམ་བཞག་འགལ། །བརྗོད་མེད་ཕྱིར་ན་མེད་མཐར་འགྱུར། །
ཁྱེད་ལ་ཁུངས་འདོད་ཡོད་མོད་ཀྱང་། །ཡོད་མེད་བདེན་རྫུན་བཟང་ངན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
སོགས། །ཆོས་འགའ་ཁྱེད་ཀྱིས་མ་མཐོང་ན། །གཞན་གྱི་ལྟ་སྤྱོད་འཁྲུལ་
བ་སོགས། །མཐོང་དེ་བརྩེ་ལྡན་ཁྱེད་ཀྱིས་ནི། །མ་བཟོད་བཟློག་པར་
འདོད་མིན་ནམ། །རང་གཞན་དངོས་པོར་སྨྲ་བ་སོགས། །གཞོམ་པར་
འདོད་པ་མ་ཡིན་ནམ། །གཞན་གྱི་ཁས་བླངས་གཞན་དག་ལ། །འཁོར་
བར་ཁྱེད་ཉིད་སྒྲ་ཡིན་ནམ། ཁས་བླངས་མེད་པར་གཡོ་སྒྱུའི་ཚིག །བློ་
གྲོས་རྩེ་ལ་བློ་སྐྲུན་ཞིང་། །བློ་གྲོས་དམན་ལ་བརྙས་པར་ཟད། །དམན་
པར་འདོད་ན་གསུང་འབུར་སྒྲོས་། །མྱ་ངན་འདས་དང་སྲིད་པ་ཀུན། །
རང་སྟོང་ཙམ་དུ་གོ་ནས་ནི། །ཟུང་འཇུག་བདེ་ཆེན་དབུ་མ་ལ། །བརྩོད་
ཅིང་གཞོམ་འདོད་ལུང་རིགས་ཏེ། །གཡོག་འབངས་ཁེངས་པའི་ང་རྒྱལ་
གྱིས། །རྗེ་བོ་སྨད་པར་འདོད་པ་འམ། །བུ་ངན་པ་ལ་རྒོལ་དང་མཚུངས།།
ཁྲིམས་ལུགས་མ་ཞིག་བཟང་བོ་བསྟེན། །ཡོད་མིན་དོན་དེ་གང་གིས་
འཇོག །བསྒྲུབ་བྱེད་ཚིག་དེ་མཐའ་རྒྱུད་ཆད། །མཐའ་ཡི་དབུ་གཅིག་
བསྒྲུབ་བམ་ཅི། །བརྒལ་ན་ཁྱེད་ཀྱི་གྲུབ་མཐའ་འཇུག །དཔྱད་ན་ཁྱེད་
ལ་གྲུབ་མཐའ་མེད། །མེད་པར་འདོད་ན་གྲུབ་མཐའ་ཀུན། །ཞེན་པས་
མ་འཛིན་ལྕེ་འཕྲུལ་ཅན། །གཞན་གྱི་ལོག་རྟོག་བཟློག་ཕྱིར་ན། །རང་
ཡང་ལོག་པའི་ལམ་ལ་འཇུག །གཞན་ལ་བརྩེ་བའི་ཕྱིར་ཡིན་ན། །འོ་ན་
དེ་ཙམ་ཞེ་སྡང་ཅི། །ཤེས་བྱ་འདི་ལ་རྒྱལ་བ་མཁས། །རྒྱལ་བས་བརྫུན་
མིན་བདེན་པ་གསུངས། །བདེན་པའི་ཆོས་འཁོར་གསུམ་དུ་གསུངས། །



ག
བཀའ་འཁོར་ལོ་ཐ་མའི་དགོངས་དོན།
，
ཆོས་འཁོར་དང་བོ་བདེན་བཞི་གསུངས། །དེས་ན་འགོག་པའི་བདེན་
པ་བདེན། །རྒྱུ་འབྲས་བདེན་པ་རྟོགས་ཕྱིར་ཡིན། །བར་བ་མཚན་ཉིད་
མེད་པ་གསུངས། །དེས་ན་མཐའ་བཞི་སྤྲོས་བྲལ་བདེན། །ཀུན་རྫོབ་
རང་སྟོང་རྟོགས་ཕྱིར་ཡིན། །ཐ་མ་དོན་དམ་ངེས་པ་གསུངས། །དེས་
ན་ཟབ་མོ་སྣང་བའང་བདེན། །འགྱུར་མེད་ཡོངས་གྲུབ་རྟོགས་ཕྱིར་
ཡིན། །ཆོས་ཀུན་བདེན་པའང་བཞི་རུ་ཕྱེ། །ཡོད་པའི་དབྱེ་གྲངས་ཡིན་
པའི་ཕྱིར། །འགོག་པའི་བདེན་པའང་ཡོད་པར་འགྱུར། །ཤེས་བྱ་བདེན་
པ་གཉིས་སུ་བསྡུ། །ཤེས་བྱའི་བསྡུས་གྲངས་ཡིན་པའི་ཕྱིར། །དོན་དམ་
བདེན་པའང་ཤེས་བྱར་འགྱུར། །ཤེས་བྱ་ཡིན་ན་ཡོད་དམ་མེད། །ཡོད་
ན་དོམ་དམ་མཐའ་མེད་གྲུབ། །འཁོར་གསུམ་དག་ཅིག་དངོས་སུ་
འཐེན། །མེད་པ་ཁྱེད་ཀྱིས་བསྒྲུབ་མི་ནུས། །གལ་ཏེ་བསྒྲུབ་ན་ལོག་
བསྒྲུབ་འགྱུར། །ཡོངས་སུ་གྲགས་པའང་འཇིག་བྱེད་དང་། །འོན་ཀྱང་
འཁོར་གསུམ་འདི་ཡང་འཁོར། །ཡོད་པ་མིན་ཞེས་བརྗོད་པ་ཡིས། །
དོན་དེ་མེད་པར་མི་སྟོན་ན། །དབུལ་བའི་ཕུང་བོ་གསེར་ར་དག །
ཡོད་མེད་དྲིས་པས་ཡོད་མེད་ཞེས། །ཟླ་ན་གསེར་མེད་མི་ཤེས་སམ། །
མེད་པ་མིན་ཞེས་བརྗོད་པ་ཡིས། །ཆོས་དེ་ཡོད་པར་མི་སྟོན་ན། །ཕྱུག་
པོ་དག་ལ་ལོངས་སྤྱོད་དག །ཡོད་མེད་དྲིས་པས་མེད་མིན་ཞེས། །སྨྲ་ན་
ནོར་ཡོད་མི་ཤེས་སམ། །རྟག་མིན་མི་རྟག་མི་སྟོན་ན། །སྒྲ་རྟག་མི་རྟག་
，



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
6
ཤེས་འདོད་དམ། །རྟག་པར་འདོད་པ་དག་ལ་ཡང་། །བྱས་སོགས་རྒྱུ་
མཚན་སྒྲ་རྟག་མིན། །བུམ་སོགས་དཔེ་དང་བཅས་པའི་ཚིག །མི་རྟག་
སྟོན་པ་མ་ཡིན་ནམ། །མི་རྟག་སྟོན་པར་མི་འགྲུབ་འམ། །རྟག་དང་མི་
རྟག་མི་འགལ་ལམ། །དགག་བྱ་བསྒྲུབ་བྱ་གཅིག་ཉིད་མང་། །ཐ་སྙད་
མང་བོའི་འཇིགས་ལགས་པས། །དེ་འདྲ་མ་གསུངས་མཁས་པ་ཀུན། །
ཐལ་སྦྱར་ཁྱེད་ལ་ཞུ་བར་བགྱི། །དོན་དམ་ཐ་སྙད་མི་མཚུངས་ན། །དོན་
དམ་ཡོད་པ་འགོག་པ་ལ། །ཁྱོད་ཀྱི་ཐ་སྙད་རིགས་པའང་ཅི། །འདུས་
བྱས་དངོས་པོ་འཇིག་པའི་དཔེ། །འཇིག་མེད་དངོས་ལ་སྐྱོན་མཚུངས་
ཅི༑ ༑ཀུན་རྫོབ་རང་གི་སྟོང་བའི་དཔེ། །དོན་དམ་དག་ཀྱང་སྟོང་པ་ཅི། །
གཟུ་བོར་མནོས་ཀྱི་ཤེས་ལྡན་ཀུན། །ཁྱོད་ཀྱི་ཟབ་མོ་ཤེར་ཕྱིན་ཏེ། །
དུས་གསུམ་ཀུན་ཏུ་ཡོད་མིན་ན། །ཐོག་མ་མཐར་དགེ་མིན་པར་
འགྱུར། །དུས་གསུམ་རྒྱལ་བའི་ཡུམ་མིན་འགྱུར། །རྒྱལ་བ་སྲས་བཅས་
སུ་ཡིས་བསྐྱེད། །བསྐྲུན་པར་གསུངས་པ་སུ་ཞིག་ཡིན། །རང་བཞིན་
ཡོད་པ་མིན་བཞིན་དུ། །གཞན་དག་བསྐྱེད་ན་ངོ་མཚར་ཆེ། །འོ་ན་
ཀུན་གྱིས་ཀུན་བསྐྱེད་འགྱུར། །རི་བོང་རྭས་ཀྱང་བསྐྱེད་པར་འགྱུར། །
རྒྱུ་འབྲས་གོ་རིམ་འཆོལ་བར་འགྱུར། །ཆོས་དེ་དགེ་བ་ཡིན་ནམ་མིན། །
དགེ་བ་ཡིན་ན་ཡོད་དམ་མེད། །ཡོད་ན་ཡོད་ལ་ཇི་ཞིག་སྣང་། །འཁོར་
གསུམ་དག་ཅིག་འདིར་ཡང་འཁོར། །མེད་ན་མེད་ལས་ཀུན་མེད་པས། །



in
བཀའ་འཁོར་ལོ་ཐ་མའི་དགོངས་དོན་
ལམ་བདེན་དགེ་བའང་མེད་འགྱུར་ལ། །མེད་མཐའི་ཕྱིར་ནའང་འཁོར་
གསུམ་འཁོར། །ཆོས་དེ་དགེ་བ་མིན་ན་ནི། །དེ་ཉིད་ལུང་མ་བསྟན་པ་
འམ། །མི་དགེ་བ་ནི་ཡིན་པར་འགྱུར། །ཆོས་དེ་དགེ་བ་མིན་པའི་ཕྱིར། །
དམ་པའི་བླང་བྱ་མིན་པར་འགྱུར། །འཕགས་པའི་མངོན་སུམ་མིན་པར་
འགྱུར། །རྒྱལ་བའི་ཡེ་ཤེས་མིན་པར་འགྱུར། །འོན་ཀྱང་རང་སྡིག་མི་
སྨྲ་མོད། །མུ་སྟེགས་ཡིན་ན་ཅི་ཆ་ཡོད། །གལ་ཏེ་དེ་སྨྲ་རྣ་བ་འགེབས། །
གནོད་པ་མང་བོ་འབབ་ན་ཡང་། །དེ་འདྲ་དག་ལ་ལན་མི་འདེབས། །
གཞན་སྡེ་ཡིན་ན་གཞོམ་པར་བྱ། །ཁྱེད་ཀྱི་དོན་དམ་ཡོངས་གྲུབ་དག །
དེ་ཉིད་ཡོད་པ་མིན་པར་འགྱུར། །དགེ་བ་བདེན་པ་ཡིན་པའི་ཕྱིར། །
བདེན་ཀྱང་ཡོད་པ་མིན་ན་ནི། །བདེན་དེ་དགེ་བ་མེད་པར་ཐལ། །དེ་
ཉིད་ཡོད་པ་མིན་པའི་ཕྱིར། །རྟགས་གསལ་ཁས་བླངས་ཁྱབ་པ་གྲུབ། །
ལན་གྱིས་མི་བཟློག་ཐལ་འགྱུར་མེད། །གལ་ཏེ་རྗེས་ཁྱབ་མེད་ན་ནི། །
ཡོད་པ་མིན་ཡང་ཡོད་འགྱུར་བས། །བདེན་པའི་ངོས་ལས་ཡོད་པར་
འགྱུར། །དེ་ཉིད་ཡོད་པ་མིན་པའི་ཕྱིར། །འཁོར་གསུམ་འདི་དག་
དངོས་མིན་ནམ། །བརྒྱ་ལ་དོན་འགལ་ཡོད་འགྱུར་ལ། །མེད་པ་འགའ་
ཡང་མི་སྲིད་པས། །ཡོངས་གྲུབ་ལ་ཡང་ཅིས་མི་སྤོང་། །ལོག་ན་བཟློག་
པ་མེད་ན་ནི། །ཡོད་ཀྱང་ཡོད་པར་མི་འགྱུར་བས། །དོན་དམ་ཡོད་
པར་མི་འགྱུར་བས། །དོན་དམ་ཡོད་པར་འགོག་པ་ལ། །བསྒྲུབ་བྱེད་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
it
ཡང་དག་ཡོད་མི་འགྱུར། །དེ་དག་ཡོད་པ་མིན་པའི་ཕྱིར། །འཁོར་
གསུམ་འདི་ཡང་འཁོར་མིན་ནམ། །ཡོད་པ་འགའ་ཡང་མི་སྲིད་ཕྱིར། །
གཞན་དབང་དག་ཀྱང་མེད་འགྱུར་བས། །ཡོད་པར་འགོག་བྱེད་ཇི་ཞིག་
ཡོད། །ཐལ་འགྱུར་སྔ་མའམ་བཟློག་མེད་ན། །ཡོད་པ་མིན་ཀྱང་བདེན་
འགྱུར་བས། །གཙང་བདག་དངོས་པོའང་བདེན་པར་ཐལ། །དེ་དག་
ཡོག་པ་མིན་པའི་ཕྱིར། །འཁོར་གསུམ་འདི་ཡང་དངོས་མིན་ནམ། །
ཡོད་པ་མིན་ཀྱང་བདེན་ན་ནི། །ཡོད་པ་དག་ནི་ཅིས་མི་བདེན། །དེས་
ན་བརྫུན་པ་མི་སྲིད་པས། །དོན་དམ་ཡོད་པའང་ཅིས་མི་བདེན། །མེད་
མིན་ཡོད་པའམ་དོན་མིན་ན། །མེད་ལ་གནོད་པ་སུ་ཞིག་ཡིན། །ཡོད་
མེད་ཕན་ཚུན་འགལ་བས་ན། །དེ་ཕྱིར་མེད་ལ་ཡོད་པས་གནོད། །ཡོད་
པ་དག་ལའང་མེད་པ་འགལ། །མིན་ན་ཡོད་པ་མིན་ན་ནི། །ཡོད་
པའང་མེད་མིན་མ་ཡིན་ནམ། །མིན་ན་ཡོད་པ་ཇི་ཞིག་འཇོག །འཇོག་
དེ་དགེ་བ་ཡོད་པ་ཡིས། །མེད་པ་དག་ནི་ཁེགས་པ་ཉིད། །དེས་ན་ཡོད་
མེད་དངོས་སུ་འགལ། ཁྱེད་ཀྱི་དོན་དམ་དབུ་མ་དག ཁྱེད་ཉིད་བདེན་
པ་ཡིན་པར་ཐལ། ཁྱེད་ཉིད་ཟབ་མོ་ཡིན་པའི་ཕྱིར། །འདོད་ན་བདེན་
པ་མཐའ་ཅན་ཕྱིར། །བདེན་མེད་དབུ་མ་འཇིག་པར་འགྱུར། །བདེན་
མིན་དམ་བཅའ་དངོས་སུ་འགལ། །ཟབ་ཀྱང་བདེན་པ་མིན་ན་ནི། །
རྫུན་པ་དག་ཅིག་ཟབ་འགྱུར་ལ། །ཟབ་པ་དེ་དག་ཟབ་མི་འགྱུར། །



64
བཀའ་འཁོར་ལོ་ཐ་མའི་དགོངས་དོན།
བདེན་ལས་ཟབ་གཞན་མི་སྲིད་ཕྱིར། །ཟབ་པ་འགའ་ཡང་མི་སྲིད་
པས། །མཐའ་བྲལ་དག་ཀྱང་ཟབ་མི་འགྱུར། །བདེན་པ་མིན་ཀྱང་ཟབ་
ན་ནི། །བདེན་པ་དག་ནི་ཅིས་མི་ཟབ། །ཟབ་མིན་འགའ་ཡང་མི་སྲིད་
པས༑ ༑ཡོད་པའི་དབུ་མའང་ཟབ་པར་ཐལ། །བདེན་པ་ཟབ་པ་མིན་
ན་ནི། །བདེན་པ་དག་ཀྱང་བདེན་མི་འགྱུར། །ཟབ་པ་བདེན་གཞན་
མེད་ཕྱིར་རོ། །ཟབ་པ་མིན་ཀྱང་བདེན་ན་ནི། །ཡོད་དེ་མཐའ་ཡང་
བདེན་པར་ཐལ། །དེ་དག་ཟབ་པ་མིན་པའི་ཕྱིར། །འདི་དག་ཀུན་ཀྱང་
འཁོར་གསུམ་འགྲིག ཁྱེད་ཀྱི་མཐའ་བྲལ་དབུ་མ་ནི། །དེ་དག་རྟག་པ་
ཡིན་པར་ཐལ། །འཇིག་མེད་ཆོས་ཀྱང་ཡིན་པའི་ཕྱིར། །འཇིག་པ་མེད་
ཀྱང་རྟག་མིན་ན། །འཇིག་མེད་དེ་ཡང་འཇིག་པར་ཐལ། །དེ་དག་རྟག་
མིན་ཆོས་མིན་ཕྱིར། །རྟག་པ་མིན་ཀྱང་འཇིག་མེད་ན། །འཇིག་པ་
འགའ་ཡང་མི་སྲིད་པས། །རྟག་པའི་དངོས་པོའང་གཞིག་ཏུ་མེད། །
རྟག་མིན་རྟག་པ་ལོག་མིན་ན། རྟག་ལོག་མི་རྟག་མ་ཡིན་ནམ། །མི་
རྟག་ལོག་ཡང་རྟག་མིན་ན། །ཡོད་པ་ལོག་པ་མེད་མིན་ན། །མེད་
པའང་ཡོད་མིན་མ་ཡིན་འགྱུར། །མེད་མིན་ཡོད་པ་མིན་ན་ནི། །ལ་ལ་
མེད་ཀྱང་མེད་མེན་ཏེ། །དེ་ཉིད་ཡོད་པ་མིན་པར་འགྱུར། །ཡོད་པ་
མེན་པའང་མིན་ན་ནི། །རྒྱ་མཚོར་མེད་པ་ཡོད་མེད་དེ། །དེ་དག་མེད་
པ་མིན་པར་འགྱུར། །ཡོད་པ་དག་ནི་བསྒྲུབ་ཏུ་མེད། །མེད་པ་དག་ནི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།།
i
10
དགག་ཏུ་མེད། །རིགས་པ་འདི་ནི་འགྲོ་བ་ལ། །དགག་བསྒྲུབ་ཅུང་ཟད་
མིན་པར་འགྱུར། །འདོད་ན་ངེད་ལ་ཇི་ཞིག་འགེགས། །ཁྱོད་རང་
འདོད་པ་ཇི་ཞིག་བསྒྲུབ། །དགག་བསྒྲུབ་མ་ཞིག་དགག་བསྒྲུབ་ཅན། །
ཡོད་མེད་པར་ན་ཕུང་གསུམ་མེད། །དེ་ཕྱིར་ཡོད་མིན་མེད་མིན་གྱི། །
རྒོལ་འདི་སྤོང་ལ་གང་རུང་སྒྲོས། །མི་སྤོང་འོ་ན་གཉིས་མིན་འདི། །མུ་
སྟེགས་ཐེ་ཚོམ་ཞོན་དང་ནི། །གཉིས་བཅས་སྦྱོར་བ་དག་དང་
མཚུངས། །དེས་ན་ཅིས་ཀྱང་མཐའ་རིགས་སོ། །ཡོད་མིན་མེད་མིན་
སྟོན་པ་ཡིས། །ལུང་རྣམས་མངས་སུ་ཡོད་ཅེ་ན། །མེད་ཡོད་ཡོད་ན་
བསྟན་ཏུ་གསོལ། །ཡོད་མིན་མེད་མིན་ཡོད་མེད་མིན། །གཉིས་ཀའི་
བདག་ཉིད་མིན་པའང་མིན། མཐའ་བཞི་ལས་ནི་རྣམ་གྲོལ་བའི། །
བདེ་ཆེན་སྐུ་ལ་ཕྱག་འཚལ་ལོ། །ཕྱག་ཡུལ་བདེ་ཆེན་ཆོས་སྐུ་དེ། །ཀུན་
རྫོབ་ངོ་བོར་ཡོད་པ་མིན། །དོན་དམ་ངོ་བོར་མེད་པ་མིན། །གཉིས་
ཀའི་ངོ་བོར་ཡོད་པ་མིན། །ཡོད་མེད་མཐའ་བཞིའི་སྐྱོན་བྲལ་བ། །ཕྱག་
ཡུལ་བདེ་ཆེན་སྐུ་ལ་འདུད། །ཅེས་པ་ལུང་གིས་དགོངས་པར་ཟད། །
མེད་པ་མ་ཡིན་ཕྱག་ཡུལ་བཤད། །ཡོད་མིན་བྱུག་དག་སུ་ལ་འཚལ། །
གང་ཞིག་ཡོད་མིན་མེད་མིན་ཞེས། །དོན་དམ་ཡོད་པ་མིན་བཞིན་དུ། །
དེ་ཉིད་རྟོགས་ན་ལོག་ཤེས་འགྱུར། །ཡོད་མེད་མིན་ལས་གཞན་དུ་འང་།།
རྟག་པར་མི་ནུས་ངེས་ཚིག་བྲལ། །ཅེས་པའང་འདི་ཡི་འགྲེལ་བར་ཟད།།



166
བཀའ་འཁོར་ལོ་ཐ་མའི་དགོངས་དོན།
མེད་མིན་སོ་སོ་རང་གི་བཤད། །ཡོད་མིན་འོད་ཟེར་སྣང་ལྡན་ཅི། །
འདི་ལ་དོན་དམ་ཚུལ་གྱིས་ནི། །ཞིང་དང་སྐྱེ་བ་ཁྱད་པར་མེད། །འོན་
ཀྱང་དགེ་བའི་ལས་བྱེད་པའི། །སྐྱེ་བ་ཟད་ན་ཞི་ཐོབ་གསུངས། །བརྗོད་
དུ་མེད་པའི་དོན་འདི་ལ། །དོན་དམ་བདེན་པའི་དབང་བྱས་ནས། །སྐྱེ་
བ་མེད་ཕྱིར་སྐྱེ་བ་དང་། །ཞི་བའི་ཁྱད་པར་ཅུང་ཟད་མེད། །མེད་ཀྱང་
ཀུན་རྫོབ་དབང་བྱས་ནས། །སྲིད་ཟད་དགེ་བའི་ལས་བྱེད་པའི། །སྐྱེ་
བ་ཟད་ན་ཞི་བ་ཐོབ། །ཅེས་པ་ལུང་གི་དགོངས་པར་མངོན། །འདི་ལ་
བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་
ཉིད་ལ་ཡང་དག་བལྟ། །ཡང་དག་མཐོང་བས་རྣམ་པར་གྲོལ། །
གདོད་ནས་དག་པའི་ཆོས་འདི་ལ། །བསལ་བྱའི་དྲི་མ་ཅི་ཡང་མེད། །
སྔར་མེད་ཡོན་ཏན་བཞག་དགོས་མེད། །ཡང་དག་སྤངས་རྟོགས་མཐར་
ཕྱིན་ལ། །སྒྲོ་སྐུར་མེད་པར་ཡང་དག་བལྟ། །ཡིད་བཞིན་མཐོང་ན་རྣམ་
པར་གྲོལ། །འཇིག་རྟེན་ཁམས་དང་དོན་དམ་དག །གཅིག་དང་ཐ་
དད་མཚན་ཉིད་བྲལ། །གཅིག་དང་ཐ་དད་གང་རྟོགས་པ། །ཚུལ་མིན་
ལྟ་བ་ཞུགས་གསུངས་པའང་། །འཇིག་རྟེན་ཀུན་རྫོབ་བདེན་པ་དང་། །
དོན་དམ་འཇིག་རྟེན་འདས་པ་དག །བཟང་ངན་ཡོད་ཕྱིར་གཅིག་མ་
ཡིན། །ཀུན་རྫོབ་སྟོང་ཕྱིར་ཐ་དད་མིན། །གཅིག་དང་ཐ་དད་གང་
རྟོགས་པ། །ཚུལ་མིན་ལོག་ལྟར་ཞུགས་པ་ཡིན། །ཅེས་པའང་ལུང་གི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
i
དགོངས་པར་ཟད། །གཞན་ཡང་འདི་འདྲའི་རིགས་ཅན་འགའ། །
འདི་དག་རིགས་པས་བཀྲོལ་བར་བྱ། །ཚིག་གི་སྦུ་བའི་ལུང་ནང་དུ། །
དོན་གྱི་དངོས་པོ་བཅུག་ནས་ནི། །འཁྲུལ་བའི་ཐི་གུས་མ་འཆིངས་པ། །
བློ་ཡི་པད་མོའི་ཁ་ཕྱེ་ལ། །ལུང་དོན་ཟེ་འབྲུ་གསལ་བར་མཛོད། །གཙང་
རྟག་ལྷུན་གྲུབ་དོན་དམ་དང་། །གསོག་གསོབ་སྒྱུ་མ་ཀུན་རྫོབ་དག །
མཉམ་ཉིད་འདོད་པ་འདི་འདྲ་ནི། །གནམ་ས་གཅིག་ཏུ་བསྡེབས་པ་
འམ། །དུག་དང་སྨན་བསྲེ་དག་དང་མཚུངས། །སྒྲོ་སྐུར་མ་བྱེད་གསུང་
ངོ་ཀུན། །དཔྱད་ནས་ཅུང་ཟད་མ་གྲུབ་པས། ཀུན་རྫོབ་དག་ནི་ཡོད་
འདོད་ལ། །སོ་སོ་རང་རིག་དོན་དམ་དག །ཡོད་མིན་པ་ཡི་གྲུབ་མཐའ་
དག །རྗེ་འཁོར་གོ་ས་བརྗེས་པ་འམ། །ལུས་པོ་མགོ་གཤམས་བཟློག་དང་
མཚུངས། །བསྟན་པ་མ་དཀྲུགས་བསྟན་འཛིན་ཀུན། །ཡོད་པ་བདེ་
གཤེགས་སྙིང་བོ་དེ། །རང་རེ་ཀུན་ཀྱིས་ས་མཁན་དང་། །བཀྲོངས་པ་
མེད་མོད་ཞེ་ལ་སྡང་། །ཟུང་ཅིག་བསྒོམ་ཞིག་སྤོང་ཅིག་སོགས། །དང་
བོ་སྤྱོད་པའི་དོན་དུ་བསྟན། །མེད་དོ་ཡིན་ནོ་མཐའ་བྲལ་སོགས། །བར་
བ་བསྒོམ་པའི་དོན་དུ་བསྟན། །ཡོད་དོ་མེད་དོ་རྟག་ཆད་སོགས། །ལྟ་
བ་ཤན་འབྱེད་དོན་དུ་གསུངས། །ཡོད་དོ་རྟག་གོ་གཙང་པོ་སོགས། །
ཐ་མ་འབྲས་བུའི་དོན་དུ་བསྟན། །འབྲས་མེད་མ་ཡིན་གཞི་འབྲས་
གསུངས། །ལམ་ཀུན་འབྲས་བུ་ཡོད་མིན་ན། །ལམ་བསྒྲུབ་དམ་པ་དུ་



io
བཀའ་འཁོར་ལོ་ཐ་མའི་དགོངས་དོན།
མ་ཡང་། །འབྲས་མེད་རྒྱུ་ལ་འབད་དམ་ཀྱེ། །འབྲས་བུ་ཡོད་ན་མིན་པ་
འགལ། །དེ་མིན་འགོག་པ་པོ་མིན་ན། །འགོག་ཡོད་མིན་ན་སྤངས་པ་
འགལ། །སྐྱོན་རྣམས་སྤངས་པ་ཡོད་མིན་ནམ། །གཉེན་པོ་ཡོན་ཏན་སྐྱེ་
མི་སྲིད། །སྲིད་ན་སྐྱོན་སྤངས་ངལ་བ་འཁྲུལ། །སྤངས་རྟོགས་མཐར་
ཕྱིན་ཡོད་མིན་ན། །སངས་རྒྱས་དག་ཀྱང་ཇི་ལྟར་ཡོད། །ཀུན་མཁྱེན་
ཡོད་པ་མ་ཡིན་ན། །ཀུན་གྱི་སྐྱབས་དང་དཔང་པོ་སུ། །ཡོད་མིན་དག་
གིས་སྐྱོན་གྱི་ནི། །སྐྱབས་མེད་སྐྱབས་ནི་ཚོལ་བ་ཡི། །སྐྱབས་དག་མ་
རྙེད་གོང་དུ་ཡང་། །སྐྱབས་ཡོད་མིན་ཏེ་མེད་པའི་ཕྱིར། །སྐྱབས་ཚོལ་
ངལ་བས་ཇི་ཞིག་བྱ། །འབྲས་བུ་ཡིན་ཀྱང་ཡོད་མིན་ན། །གཟུགས་སྐུ་
དག་ཀྱང་ཡོད་མིན་ལ། །འབྲས་བུ་ཀུན་ཀྱང་ཡོད་མིན་ན། །སྡིག་འབྲས་
སྡུག་བསྔལ་ངེས་པའང་ཅི། །ཡོད་མིན་འབྲས་བུར་གྲུབ་ན་ནི་། །ཡོན་
ཏན་བསྒྲུབ་པའི་སྐྱེ་བོ་ཡིས། །འབྲས་བུ་ཡོན་ཏན་མ་གྲུབ་པོ། །ཡོན་
ཏན་ཡོད་པ་མེད་པའི་ཕྱིར། །ཡོན་ཏན་བསྒྲུབ་ངལ་ཇི་ཞིག་བྱ། །སླར་
ཡང་ཡོན་ཏན་མི་བསྒྲུབས་ན། །ནོར་མེད་སྐྱེ་བོས་ནོར་བསྒྲུབས་པ། །
འབད་རྩོལ་མ་བསླབས་གོང་དུ་ཡང་། །འབྲས་བུ་ནོར་ཡོད་མིན་ལ་ཡོད།།
ནོར་སྒྲུབ་རྩོལ་བས་ཇི་ཞིག་བྱ། །སྡིག་སྤྱོད་སྐྱེ་བ་དག་ལ་འང་། །འགོག་
བདེན་ཡོད་ཡིན་དེ་ཡོད་ཕྱིར། །དེས་ཀྱང་འགོག་པ་འགྲུབ་འགྱུར་རམ། །
འབྲས་ཀུན་རྣམ་དག་གཉིས་སུ་ངེས། །སྐྱེད་འབྲས་སྔར་མེད་གསར་དུ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
lས
བྱས། །བྲལ་འབྲས་སྔར་ཡོད་གསར་མ་བྱས། །དེ་ཕྱིར་འབྲས་ཀུན་ཡོད་
པར་འགྱུར། །ཡོད་པ་མིན་ན་འབྲས་བུ་མིན། །འབྲས་བུ་ཡིན་ན་མེད་
པ་མིན། །འབྲས་བུ་ལ་ལ་ཡོད་མིན་ནམ། །ལ་ལ་ཡོད་པ་མིན་ན་ནི། །
རྒྱུ་རྐྱེན་ལ་ལ་ནུས་མེད་ལ། །ལ་ལ་ནུས་དང་བཅས་པར་འགྱུར། །འདི་
ཡོད་ཕྱིར་ན་འདི་འབྱུང་ཞེས། །རྒྱུ་འབྲས་འདེས་དང་བརྫུན་པར་འགྱུར།།
མི་བརྫུན་རྒྱུ་རྐྱེན་ནུས་མཉམ་ལ། །འབྲས་བུ་སྐྱེས་མཉམ་རྟེན་འབྲེལ་ཆེ། །
གཞི་ནི་ཆོས་ཉིད་རྒྱུ་དེ་ལ། །ལམ་བདེན་རྐྱེན་གྱིས་གསལ་བྱ་སྟེ། །འབྲས་
བུ་བདེ་འབྱུང་རྟེན་འབྲེལ་ཚེ། །གཞི་ལ་འབྲས་ཡོད་མིན་ན་ནི། །མཁྱེན་
པ་གསུམ་ཡང་ཡོད་མིན་མཚུངས། །རྣམ་མཁྱེན་ཡོད་པ་མིན་ན་ནི། །
རང་འབྲས་འཕགས་བཞི་སུ་ཡིས་སྐྱེད། །ཡོད་མེད་རྣམ་པ་སུ་ཡིས་
གཞལ། །ལམ་དག་ཤེས་པས་ཇི་ཞིག་བྱ། །གཞི་དག་ཤེས་པའང་སུ་ཡིས་
མཐོང་། །ཆོས་རྣམས་ཀུན་གྱི་རྟེན་ཡིན་ཕྱིར། །འགོག་བདེན་ཆོས་ཉིད་
ཡོད་པར་འགྱུར། །ཀུན་གྱི་རྒྱུ་རྐྱེན་མིན་ཞེ་ན། །མདོ་མཆོག་གསེར་འོད་
དམ་པར་ཡང་། །ཆོས་སྐུ་བརྟེན་ནས་ལོངས་སྐུ་འབྱུང་། །དེ་ལ་སྤྲུལ་བ་
འཕྲོ་ཞེས་གསུངས། །ང་ལས་འགྲོ་བ་ཐམས་ཅད་འབྱུང་། །ང་ཡིས་འདི་
ཀུན་ཁྱབ་པ་སྟེ། །འགྲོ་བའི་རང་བཞིན་གཞན་མ་མཐོང་། །ཞེས་གསུངས་
རྒྱུད་རྒྱལ་གཞན་ལ་ཡང་། །བྱེད་པ་སེམས་ཅན་ཀུན་དོན་བྱེད། །ཁན་
འདོགས་སེམས་ཅན་མཉེས་གཤིན་པ། །སྣ་ཚོགས་གཟུགས་ཅན་བསྐྱེད་



བཀའ་འཁོར་ལོ་ཐ་མའི་དགོངས་དོན།
པ་བོ། །ཐེག་པ་མཆོག་གསུམ་སྟོན་པ་པོ། །ཀུན་རྫོབ་མ་ཡིན་རྒྱུད་རྒྱལ་
དེར། །དོན་དམ་མཚན་བརྗོད་མ་གསུངས་སམ། །རྫོགས་ལྡན་ཆོས་ལ་
ཐོ་མ་འཚམས། ཁྱེད་ཀྱི་ཟབ་མོ་སྟོང་པ་དེ། །ནམ་མཁའ་དག་དང་
མཚུངས་མི་མཚུངས། །མཚུངས་ན་མཁའ་སྤྱོད་ཕྱིར་ཏེ་ཡོད། །མི་
མཚུངས་སྟོང་པ་མིན་པའི་ཕྱིར། །ཆོས་དེ་དངོས་པོ་ཡིན་པར་འགྱུར། །
ནམ་མཁའ་དག་ཀྱང་ཡོད་མིན་ན། །ས་སོགས་འབྱུང་བ་བརྟེན་པ་
ཅི། །གཞན་དག་རྟེན་ཕྱིར་མཁའ་ཡོད་འགྱུར། །དེ་མཚུངས་ཆོས་ཀྱང་
ཡོད་པར་འགྱུར། །ཡོད་པ་སྐྱོན་མིན་ཡོད་འཛིན་སྐྱོན། །རྟག་པ་སྐྱོན་
མིན་རྟག་འཛིན་སྐྱོན། །དངོས་པོ་སྐྱོན་མིན་དངོས་འཛིན་སྐྱོན། །སྣང་
བ་སྐྱོན་མིན་ཞེན་པ་སྐྱོན། །སྣང་བ་ཐམས་ཅད་སྐྱོན་ན་ནི། །མེད་པ་
ཐམས་ཅད་ཁེགས་མི་སྲིད། །དེས་ན་ཞེས་པ་ཁེགས་པར་རམ། །གསེར་
མིན་གསེར་དུ་འཛིན་ན་སྐྱོན། །གསེར་ལེགས་ཤེས་པས་ཇི་ཞིག་སྐྱོན། །
ཟས་མིན་དུག་ནི་ཟོས་ན་སྐྱོན། །ཟས་མཆོག་ཟོས་པས་ཇི་ཞིག་སྐྱོན། །
གཉེན་མིན་དགྲ་དང་ཕྲད་ན་སྐྱོན། །གཉེན་དང་ཕྲད་ན་ཇི་ཞིག་སྐྱོན། །
མི་མིན་ཐོ་ཡོར་མིར་འཛིན་སྐྱོན། །མི་དངོས་མཐོང་ནས་ཇི་ཞིག་སྐྱོན། །
བདེན་མིན་བརྫུན་པ་མཐོང་ན་སྐྱོན། །བདེན་པ་མཐོང་ན་ཇི་ཞིག་སྐྱོན།།
སྐྱབས་མིན་འདྲེ་ལ་སྐྱབས་ན་སྐྱོན། །སྐྱབས་མཆོག་བསྟེན་པས་ཇི་ཞིག་
སྐྱོན། །བདག་མིན་བདག་ཏུ་འཛིན་ན་སྐྱོན། །བདག་མཆོག་རྟོགས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
jE
-
--
--
པས་ཇི་ཞིག་སྐྱོན། །བདག་རང་ཡོད་པ་མིན་ཞེ་ན། །ཡོད་ཚོད་འགྲོ་
བའི་བདག་པོ་ནི། །རྒྱུད་ཀུན་གྱི་ནི་བདག་པོའི་མཆོག །ཁྱབ་བདག་ཡེ་
ཤེས་ལྔ་ཡི་བདག །སངས་རྒྱས་ལྔ་བདག་ཅོད་པན་ཅན། །གཅིག་པུ་སྲ་
མཁྲེགས་རྡོ་རྗེའི་བདག །སྐྱེས་མ་ཐག་ཏུ་འགྲོ་བའི་བདག །ནམ་
མཁའི་བདག་པོ་སྣ་ཚོགས་སྟོན། །སངས་རྒྱུས་ཀུན་བདག་དངོས་བོ་
མཆོག །དེ་བཞིན་ཉིད་བདག་དག་པའི་བདག །མི་གཡོ་རབ་ཏུ་དང་
བའི་བདག །ཤེས་དང་ཤེས་བྱའི་བདག་པོ་མཆོག །གཙོ་བོ་ཆོས་ཀྱི་
སྦྱིན་བདག་སྟེ། །ཞེས་གསུངས་རྒྱུད་འགྲེལ་གཞན་དུ་ཡང་། །འཆད་པ་
བོ་ང་ཆོས་ཀྱང་ང་། །རང་གི་ཚོགས་ལྡན་ཉན་པ་ང་། །འཇིག་རྟེན་
བསྟོན་པ་བསྒྲུབ་བྱ་ང་། །འཇིག་རྟེན་འཇིག་རྟེན་འདས་པ་ང་། །ལྷན་
ཅིག་སྐྱེས་བདག་རང་བཞིན་ང་། །ང་ཞེས་གསུངས་པའི་ང་བདག་ཡིན།།
བདག་རྣམས་གསུངས་པའང་བདག་མིན་ན། །ཚིག་ཀུན་དགོངས་པ་
གང་ཞིག་ཡིན། །བདག་ནི་ཡོད་པ་མ་ཡིན་ན། །འགྲོ་རྣམས་མགོ་བཅད་
མི་བཞིན་གསུངས། །གཞན་བདག་མཆོག་ཏུ་གསུངས་པ་ཡི། །མདོ་
རྒྱུད་རྣམས་སུ་གཟིགས་ལགས་མོད། །མ་གཟིགས་ན་ནི་གཟིགས་སུ་
གསོལ། །གཟིགས་ན་དོན་ལ་དགོངས་སུ་གསོལ། །གསུངས་པ་དྲང་
དོན་ཡིན་ཞེ་ན། །འཆུགས་མེད་ཡིན་པའི་བསྒྲུབ་བྱེད་ཅིང་། །རྒྱུད་སྡེར་
གསུངས་པ་དྲང་དོན་ལ། །དེ་བས་ངེས་པ་ཡོད་ན་མཚར། །ཡང་ན་



172
བཀའ་འཁོར་ལོ་ཐ་མའི་དགོངས་དོན།
དྲང་དོན་ཇི་ཞིག་སྐྱོན། །རྒྱུལ་བས་ཇི་སྙེད་གསུངས་པ་ཀུན། །གཞན་
གྱི་ཤེས་བྱ་ཉེར་ལྔ་རུ། །འགྲོ་བ་དྲང་ཕྱིར་དོན་མིན་ནམ། །འཇིག་རྟེན་
པ་ལ་མ་བསྟན་པར། །ཀུན་འབྱུང་བ་ནི་མི་སེམས་པས། ཝཱ་རཱ་ཎ་སིར་
སོང་ནས་སུ། །ངས་ནི་ཆོས་འཁོར་བསྐོར་ཞེས་གསུངས། །བརྗོད་དེ་
ཚིག་ཀུན་དྲང་དོན་ཙམ། །བརྗོད་བྱ་དོན་གནས་ངེས་དོན་ཡིན། །ཡང་
ན་དྲང་དོན་ངེས་དོན་དག །ལྟོས་ཏེ་ལྟོས་ཏེ་ངེས་མིན་ནམ། །ཞི་བའི་
ལམ་ངེས་འགོག་པ་ངེས། །ཐེག་པ་གསུམ་ངེས་འབྱུང་བ་ལ། །ཐེག་པ་
གཅིག་གིས་འབྲས་བུར་གནས། །གནས་པར་གསུངས་པའང་བྱ་མིན་
ནམ། །འདུས་མ་བྱས་ཀྱི་དངོས་པོ་བརྒྱད། །གསུངས་ཞིང་ཡོངས་གྲུབ་
དགུ་ཡང་གསུངས། །དངོས་པོར་གསུངས་ཀྱང་དངོས་མིན་ཞིང་། །
འགྲུབ་པར་གསུངས་ཀྱང་འགྲུབ་མིན་ནས། །གསུངས་པ་ཕལ་ཆེར་
བརྫུན་པར་འགྱུར། །ལུང་བརྗོད་བྱས་ཀྱང་སྟོང་པར་འགྱུར། །རྒྱལ་
བས་བརྫུན་པ་གསུངས་ན་ནི། །བསླུ་མེད་སྐྱབས་གནས་གང་ན་བགྱི། །
བདེན་པ་འབའ་ཞིག་གསུངས་པ་ན། །དེ་ཕྱིར་ཀུན་ལ་ཡང་བ་ཉིད། །
གལ་ཏེ་བདག་ཅིག་ཡོད་ན་ནི། །ཕྱི་རོལ་གཞན་དག་བདག་འདོད་པ། །
ཇི་ལྟར་དགག་པར་བགྱི་ཞེ་ན། །བདེན་ཏེ་འོན་ཀྱང་མི་མཚུངས་མོད། །
རྣམ་སེམས་ཕུང་བོ་བདག་དང་ནི། །ཕུང་བོ་བདག་དང་བདག་གི་བར། །
འཁྲུལ་ཏེ་བདག་འདོད་འབྱུང་མིན་ནམ། །ཕུང་བོ་བདག་གཞན་བདེན་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
j73
བརྫུན་བརྟག །གཞན་གྱི་ཤེས་བྱ་ཉེར་ལྔ་རུ། །ཁ་ཚོན་གཅོད་སོགས་
འཁྲུལ་བརྙན་བརྟགས། །བདག་གིས་ཤེས་རིགས་སྐྱེས་བུ་ལ། །འགལ་
བའི་སྐྱོན་ཀུན་ཡོད་མེད་བརྟག །བདག་ཉིད་ཀུན་ཏུ་ཁྱབ་ན་ནི། །བདག་
གིས་ཡོད་པ་གཞན་དག་ཏུ། །བུང་སོགས་སྡུག་བསྔལ་ཇི་ལྟར་དགོས། །
བདག་ཉིད་རྟོག་པ་གཅིག་པུ་ལ། །བདེ་སྡུག་ལ་སོགས་རྐྱེན་རྣམས་ཀྱིས། །
རྣམ་པ་མ་རྙེད་ཇི་ལྟར་འཐད། །བདག་ཉིད་ཤེས་རིགས་སྐྱེས་ལ་འང་། །
གཉིད་རྨོངས་འཁྲུལ་བ་ལ་སོགས་ཀྱིས། །བསླུས་ཤིང་འགྱོད་སོགས་ཇི་
ལྟར་འཐད། །སྐྱོན་དག་གཞན་ཡང་མང་ཡོད་ཀྱང་། །དེ་མིན་བདག་
མཆོག་གཞན་ལ་ནི། །གནོད་པའི་སྐྱོན་དག་ཇི་ཞིག་བྱ། །བདག་མིན་
བསྒྲུབ་བྱེད་ཇི་ཞིག་མཐོང་། །དངོས་པོར་འགྱུར་སོགས་ཇི་ཞིག་མཐོང་།།
སྐྱེ་བ་མཐོང་ངམ་འཇིག་པ་མཐོང་། །འཕེལ་བ་མཐོང་ངམ་འགྲིབ་པར་
མཐོང་། །བྱུང་བ་མཐོང་ངམ་སོང་བ་མཐོང་། །དར་བ་མཐོང་ངམ་
རྒུད་པ་མཐོང་། །དངོས་སུ་སངས་རྒྱུས་གྲུབ་མཐའ་ལ། །འགོག་བྱེད་
གནོད་བྱེད་ཇི་ཞིག་ནུས། །ནུས་ན་སངས་རྒྱུས་མཁས་མི་འགྱུར། །རྗེས་
འཇུག་རྣམས་ཀྱང་འཁྲུལ་བར་འགྱུར། །དེ་ཕྱིར་ཞེན་པ་དེ་མི་ཁེགས། །
གཟུགས་རྣམས་སྟོང་བ་སྟོང་བའི་གཟུགས། །གཟུགས་ལས་སྟོང་བ་
གཞན་མ་ཡིན། །སྟོང་བ་ཉིད་ལས་གཞན་མ་ཡིན། །གཟུགས་སོགས་
རྣམས་ལས་ཡོད་པ་མིན། །སྟོང་བ་དེ་དང་དབྱེར་མེད་ཕྱིར། །དེས་ན་



i74
བཀའ་འཁོར་ལོ་ཐ་མའི་དགོངས་དོན།
སྟོང་བ་དོན་མིན་ན། །དོན་དམ་བདེན་པ་སྟོང་བ་མིན། །སྟོང་ཙམ་
དོན་དམ་ཡིན་ན་ནི། །ཀུན་རྫོབ་ཀུན་ཀྱང་དོན་དམ་འགྱུར། །སྟོང་ཙམ་
ཀུན་ལ་ཡོད་པའི་ཕྱིར། །བདེན་ཀྱང་སྟོང་བ་ཡིན་ན་ནི། །སྟོང་ཕྱིར་ངོ་
བོ་ཡོད་མིན་འགྱུར། །ངོ་བོ་མེད་ན་དོན་དམ་འགལ། །དེ་ཕྱིར་ཡོད་
ནའང་བདེན་པ་ཉིད། །བདེན་པ་དག་ཀྱང་ཡོད་པ་ཉིད། །ཡོད་པ་མིན་
ན་བདེན་པ་ཉིད། །ཡོད་པས་བདེན་པ་གཞན་མེད་ཕྱིར། །བདེན་པ་
མིན་ན་ཡོད་པ་མིན། །བདེན་ལས་ཡོད་པ་གཞན་མེད་ཕྱིར། །རྟེན་གྱི་
ཆོས་ཉིད་ཟབ་མོ་དག །རྒྱུ་མ་ཡོད་མིན་འགྲོ་བ་ཀུན། །སྡུག་བསྔལ་
སོགས་ཀྱིས་གདུངས་བྱའི་ཕྱིར། །མཁྱེན་བརྩེ་ནུས་ལྡན་མིན་ཅེ་ན། །
མཁྱེན་བརྩེ་ནུས་ལྡན་གཟུགས་སྐུ་ཡང་། །འགྲོ་ལ་ཐུགས་རྗེས་གཟིགས་
བཞིན་དུ། །འགྲོ་ཀུན་སྐྱབས་མེད་གདུང་བ་ཅི། །ཟས་སོགས་ས་སྟེང་
གནས་བཞིན་དུ། །ཡིད་བཏགས་ཟས་མེད་བཀྲེས་སམ་ཅི། །གྲང་བ་
སེལ་ནུས་ཉི་མ་དག །མཐོང་བའི་ནམ་མཁར་ཡོད་བཞིན་དུ། །སྐྱེས་
བུ་ཡོངས་སུ་འཁྱག་པ་ཅི། །ནད་དག་སེལ་ནུས་སྨན་ཀུན་དང་། །སྨན་
པ་མཁས་པ་སྔས་མགོ་ན། །ཡོད་བཞིན་ནད་པ་ཤི་བ་ཅི། །དབུལ་བོའི་
ཕུག་གི་ས་འོག་ན། །གཏེར་དག་ཡོད་བཞིན་དབུལ་བ་ནི། །ལྷ་ཡི་རྒྱལ་
བོས་ཆར་ཕབ་ཀྱང་། །ས་བོན་མི་རུང་མི་འཁྱུད་ལྟར། །སངས་རྒྱས་
རྣམས་ནི་བྱོན་གྱུར་ཀྱང་། །སྐལ་བ་མེད་པས་བཟང་མི་མྱོང་། །དད་པ་



ཀུནམན་དང་རྗེ་བཙུན་གྱི་གཞུང་ཐོར་བུ་
15
མེད་པའི་མི་དག་ལ། །དཀར་བོའི་ཆོས་རྣམས་མི་འབྱུང་སྟེ། །ས་བོན་
མེ་ཡིས་ཚིག་པ་ལ། །མྱུ་གུ་སྔོན་པོ་མི་འབྱུང་བཞིན། །ཞེས་གསུངས་
རྒྱུད་རྒྱལ་དག་ཏུ་འང་། །སེམས་ཅན་རྣམས་ནི་སངས་རྒྱས་ཉིད། །འོན་
ཀྱང་གློ་བུར་དྲི་མས་བསྒྲིབས། །ཞེས་པ་ལ་སོགས་འབྱུང་མིན་ནམ། །
མ་གསུངས་མ་གསུངས་སྐྱེས་བུ་ཀུན། །ལེགས་པར་རྟོགས་ཏེ་དགོངས་
པར་ཞུ། །ཟླ་ཞིང་ཉམས་སུ་ལེན་པར་མཛོད། །ལོང་ཏེ་ཡོངས་སུ་བཀྲལ་
བར་མཛོད། །ལྟ་བ་ཤན་འབྱེད་ཡིད་ཀྱི་མུན་སེལ་ཞེས་བྱ་བ། །གངས་
ཅན་ཁྲོད་འདིར་ཐམས་ཅད་མཁྱེན་པར་གྲགས་པ་ཡི། །ཤེས་རབ་རྒྱལ་
མཚན་བདག་གིས་ལེགས་པར་བཀོད་པ་ཡིན། །དགེ་བས་འགྲོ་ཀུན་
སངས་རྒྱས་མྱུར་དུ་ཐོབ་པར་ཤོག །ཤེས་དང་ཤེས་བྱ་མ་ལུས་ཐམས་ ཅད་ཀུན། ར
བ་རིབ་དྲི་མས་མ་བསྒྲིབས་ཐམས་ཅད་མཁྱེན། །རྒྱལ་བ་སྟོན་པའི་མཚན་བཞིན་གསོལ་ནས་ནི། མ
ཚན་མཆོག་འགྲོ་བ་ཀུན་གྱིས་ཐོས་ཙམ་སྲོལ། །དཔལ་ལྡན་བླ་མ་ཀུན་མཁྱེན་ཁྱེད་ཀྱིས་ནི། །བཟང་
ཐོབ་གཞན་སྟོང་ཟབ་མོ་བསྐྱུངས་ནས་ནི། །བོད་ཡུལ་ལ་ཐོགས་ཐ་སྟེང་ལྟ་ངན་ཀུན། །རྒྱུན་དུ་བག
ལ་མཛད་ཁྱེད་ལ་སྤྱི་བོས་འདུད། །རིགས་ ལྡན་སྤྱན་རས་གཟིགས་ཀྱི་སྦྲུལ་གླུ་བྱེད། །བོད་ཡུལ་དབ་
ང་རྟུལ་སེམས་ཅན་རྣམས་ལ་ནི། །ལྷག་པར་ཐུགས་བརྩེས་དུག་གསུམ་ཐེལ་མཛད་ པའི། །ཉོན་
མོངས་ནད་སེལ་ཀུན་མཁྱེན་ཁྱེད་ལ་འདུད། །རྒྱུལ་བས་ གསུངས་བའི་ཆོས་འཁོར་རིམ་པ་གསུམ་
སྟོན་པས་ཇི་ལྟར་དགོང་ བཞིན་འགྲོ་ལ་གཟུང། །འགྲོ་རྣམས་མྱུར་དུ་ཐར་བའི་ལམ་དུ་བཀོད། །
ཐར་བའི་ལམ་སྟོན་ཀུན་མཁྱེན་ཁྱེད་ལ་འདུད། །འགའ་ཞིག་ཐེམས་ལ་དྲག་བོའི་བདུད་ཞུགས་ནས། །
-
，



176
བཀའ་འཁོར་ལོ་ཐ་མའི་དགོངས་དོན།
ངེས་དོན་ཟབ་མོ་རྣམས་ནི་ཆོས་མིན་ཟླ། སྒྲུབས་གྲོལ་ཁྱེད་ལ་མ་དད་ལོག་ལྟ་བསྐྱེད། །གྲུལ་སྲས་
འཕགས་པའི་ཚོགས་མ་བསྐུར་བ་བཏབ། །སྒོ་གསུམ་བདུད་ཀྱི་དབང་དུ་ཤོར་བ་རྣམས། །ཀུན་མ་
ཁྱེན་ཁྱེད་ཀྱི་མྱུར་དུ་སྒྲོལ་བར་ཤོག །
སརྦ་མངྒ་ལཾ།། །།
，
-
-
L
•
，



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
177
༄༅། །སློབ་མ་ལ་སྤྲིང་བ་སྐུར་འདེབས་
དང་སྒྲོ་འདོགས་སྤང་བ་
བཞུགས་སོ།།
༄༅། །ཨོཾ་བདེ་ལེགས་སུ་གྱུར་ཅིག ཡོད་པ་ལ་སྐུར་པ་མི་འདེབས་ཤིང་།
མེད་པ་ལ་སྒྲོ་མི་འདོགས་པར་ཇི་ལྟར་གནས་པ་བཞིན་དུ་རྟོགས་ནས་
སྟོན་པར་མཛད་པ་གང་ཡིན་པ་ཐམས་ཅད་ལ་ཕྱག་འཚལ་མཆོད་ཅིང་
བསྟོད་དེ། སྐྱབས་སུ་སོང་ནས། རང་གི་སློབ་མ་རྣམས་ལ་སྤྲིང་བ།
སངས་རྒྱས་བཅོམ་ལྡན་འདས་ཀྱིས་ལེགས་པར་གསུངས་ཤིང་། གསལ་
བོར་གསུངས་པའི་རང་འགྲེལ་ཁྱད་འཕགས་མང་བོའི་ཁུངས་ཆོད་པ་ལ་
བརྟེན་ནས། ཁྱེད་རྣམས་ལ་ཤེས་རབ་བློ་འཕེལ་ཕལ་བོ་ཆེ་ཟབ་མོ་ཁྱད་
འཕགས་མང་བོ་བསྟན་རྒྱུ་བདོག དེ་ལ་རྫོགས་ལྡན་གྱི་ཆོས་དང་གང་
ཟག་སྐྱོན་མེད་ཡོན་ཏན་དཔག་ཡས་མངའ་བ་རྣམས་ཀྱི་རྗེས་ནས།
གསུམ་ལྡན་མར་བཅད་ཀྱི་ཆོས་དང་གང་ཟག་རྣམས་ལ་རབ་ཏུ་གྲགས་
པའི་ནང་ནས་དོན་ལ་མི་བདེན་པའི་གྲགས་པར་གདའ་བས། དེ་རྣམས་
ཡིད་བརྟན་དུ་མི་རུང་བར་གདའོ། །དེ་ལ་རེ་ཞིག་བཀའ་འཁོར་ལོ་
གསུམ་པ་སེམས་ཙམ་དུ་གྲགས་པ་དེ་ཡང་མི་བདེན་པར་ལུང་རིགས་རྣམ་



བཀའ་འཁོར་ལོ་ཐ་མའི་དགོངས་དོན།
ས
དག་གི་སྒོ་ནས། ལེགས་པར་ཐག་ཆོད་བདོག ཐེག་ཆེན་མདོ་སྡེ་རྒྱན་
ལ་སོགས་པ་བྱམས་ཆོས་ཐམས་ཅད་དབུ་མ་ཆེན་པོའི་གཞུང་དུ་ཐག་ཆོད་
ཅིང་། སངས་རྒྱས་ཕལ་བོ་ཆེ་དང་མྱང་འདས་ཆེན་པོ་ལ་སོགས་པ་
སེམས་ཙམ་གྱི་མདོར་གྲགས་པ་ཤིན་ཏུ་མང་བོ་དབུ་མ་ཆེན་པོའི་མདོར་
ཐག་ཆོད། འཕགས་པ་ཐོགས་མེད་སྐུ་མཆེད་དང་། སློབ་དཔོན་
ཕྱོགས་ཀྱི་གླང་བོ་ལ་སོགས་པ་སེམས་ཙམ་པའི་པཎྜི་ཏར་གྲགས་པ་མང་
བོ་ཡང་དབུ་མ་བར་ཐག་ཆོད་ཅིང་། དེ་རྣམས་ཀྱིས་ཡུམ་སེམས་ཙམ་དུ་
བཀྲལ་ཞེས་གྲགས་པ་འདི་ཡང་དོན་ལ་མི་བདེན་པར་ཐག་ཆོད་དོ། །
གལ་ཏེ་དེ་ལ་ཐེ་ཚོམ་ཟ་བ་གདའ་ན། ཡུམ་གསུམ་གྱི་གཞུང་འགྲེལ་
གནོད་འཇོམས་ཞིབ་ཏུ་གཟིགས་པར་ཞུས་མཛོད། འཕགས་པ་ཐོགས་
མེད་སྐུ་མཆེད་དང་། དེ་ཡང་རང་བཞིན་གསུམ་གྱི་ཆོས་སྐད་ཕྱུང་བས།
སེམས་ཙམ་དུ་བཀྲལ་འདུག་སྙམ་པའི་ལོག་རྟོག་གདའ་ན། ཤེར་ཕྱིན་
ལྔ་བརྒྱ་བ་དང་། ཁྲི་བརྒྱད་པའི་ལེའུ་བརྒྱད་ཅུ་རྩ་གསུམ་པ་དང་། ཉི་
ཁྲི་ལྔ་སྟོང་བའི་ལེའུ་བདུན་ཅུ་རྩ་གཉིས་པ་རྣམས་ཞིབ་པ་རེ་གཟིགས་
པར་ཞུ་མཛོད། གཞན་ཡང་ངོ་བོ་ཉིད་གསུམ་སེམས་ཙམ་ཁོ་ནའི་ཆོས་
སྐད་ཡིན་ཞེས་གྲགས་པ་འདི་ཡང་དོན་ལ་མི་བདེན་པར་གདའོ། །གལ་
ཏེ་བདེན་སྙམ་པ་གདའ་ན། དེ་ལ་ཤེས་བྱེད་ཀྱི་ལུང་རིགས་རྣམ་དག་
མཆིས་སམ་མཆིས་ན་བསྟན་དུ་གསོལ། ཞེས་ཞུས་པ་བསྟན་དུ་གདའ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ན་ཡི་གེར་ཡང་བྲིས་མཛོད། སློབ་དཔོན་དབྱིག་གཉེན་སྐྱེ་བ་ལྔ་བརྒྱུར་
སེམས་ཙམ་པའི་པཎྜི་ཏར་འཁྲུངས་པས་སེམས་ཙམ་པ་ཞེ་ན། ་ དབུ་མ་
ལ་མ་སླེབ་ཅེས་ཡོངས་སུ་གྲགས་པ་འདི་ཡང་དོན་ལ་མི་བདེན་པར་
གདའ་ཞིང་། གལ་ཏེ་བདེན་སྙམ་པ་གདའ་ན། དེའི་ཤེས་བྱེད་དྲིས་
ནས་ཡི་གེར་ཡང་བྲིས་མཛོད། ཁོང་བ་ལ་རང་བས་ལྷག་པའི་སློབ་མ་
བཞི་ཡོད་པ་ལས། ཕར་ཕྱིན་རང་བས་མཁས་པ་འཕགས་པ་རྣམ་གྲོལ་
སྡེ་ཡིན། ཞེས་གྲགས་པ་འདི་ཡང་དོན་ལ་མི་བདེན་པར་གདའ་ཞིང་།
གལ་ཏེ་བདེན་སྙམ་པ་གདའ་ན། དེའི་ཤེས་བྱེད་རྣམ་དག་དྲིས་ནས་ཡི་
གེར་ཡང་བྲིས་མཛོད། ཉི་ཁྲི་ལེ་མང་དང་ལེ་བརྒྱད་མ་ལེའུ་མང་ཉུང་མ་
གཏོགས་པ་གཅིག་རང་ཡིན་ཞེས་གྲགས་པ་འདི་ཡང་དོན་ལ་མི་བདེན་
པར་གདའོ། །གལ་ཏེ་བདེན་སྙམ་པ་གདའ་ན། གཞུང་དེ་གཉིས་
བསགས་ནས་ཞུ་དག་ཐེབས་པ་གཅིག་མཛོད་དང་། དེ་ནས་གསལ་བར་
འགྱུར་ལགས་ཀྱི། གཞན་ཡང་ཉི་ཁྲི་ལེ་བརྒྱད་མ་བཀའ་ཡིན་ནམ་བསྟན་
བཅོས་ཡིན། བསྟན་བཅོས་ཡིན་ན་མཛད་པ་བོ་སུ་ཡིན་མཁྱེན་རྣམ་
ཞུས་མཛོད། །བྱང་ཆུབ་སེམས་དཔའི་བསླབ་པ་རབ་ཏུ་དབྱེ་བའི་ལེའུ་
ཞེས་བྱ་བ་སངས་རྒྱས་ཀྱི་རང་འགྲེལ་ཁྱད་འཕགས་དེ་ལེའུ་མང་དུ་འོང་
ལ། ལེའུ་བརྒྱུད་མར་མི་འོང་བའི་རྒྱུ་མཚན་དང་། བསེ་རུ་ལྟ་བུ་དེ་ལེ་
བརྒྱུད་མར་འོང་ལ། མེ་མང་དུ་མི་འོང་བའི་རྒྱུ་མཚན་ཡང་ཞུས་མཛོད།



Is
བཀའ་འཁོར་ལོ་ཐ་མའི་དགོངས་དོན།
དེ་དག་ལ་སོགས་པ་ཞུས་དག་གྲུབ་ན་མ་བདེ་བ་ཞུ་རྒྱུ་འགའ་རེ་འོང་བར་
གདའ་བས་ཐད་ཀ་ཐད་ཀར་ཞུས་ལ། ལན་གསུང་རྒྱུ་གདའ་ན་ཡི་གེར་
བྲིས་མཛོད། ཡུམ་རྒྱས་འབྲིང་བསྡུས་གསུམ་ཡང་རྫོགས་ལྡན་གྱི་མཁས་
པ་ཆེན་པོ་རྣམས་ཀྱིས་དོན་བདུན་ཅུ་ཚང་བའི་འབུམ་དང་། ཉི་ཁྲི་ལྔ་
སྟོང་བ་དང་། ཁྲི་བརྒྱད་སྟོང་བ་རྣམས་ལས་གསུངས་ཀྱིས། ཤེས་རབ་
ཁྲི་བ་དང། བརྒྱུད་སྟོང་བ་ལ་སོགས་པ་ཟབ་མོ་སྟོན་ཡང་། གོ་རིམ་མི་
མཐུན་པ་རྣམས་ལ་མ་གསུངས་ཤིང་། ཡོན་ཏན་རིན་ཆེན་སྡུད་པ་ནི།
ཁྲི་བརྒྱད་སྟོང་བའི་ལེའུ་གཅིག་ཡིན་པས། སྲས་ཡུམ་བཅུ་བདུན་གྱི་
གཅིག་ཏུ་བགྲང་བར་མི་རིགས་པར་སྣང་སྟེ། རིགས་ན་ལེའུ་གཞན་
རྣམས་ལ་ཡང་མཚུངས་པར་ཧ་ཅང་ཐལ་བས་གནོད་པའི་ཕྱིར་རོ། །
སློབ་དཔོན་སེང་གེ་བཟང་བོས། འགྲོ་དོན་རྩ་ལག་དབྱིག་གི་གཉེན། །
རང་གི་མོས་པ་གཙོར་བྱེད་པས། །ཤེས་བྱ་ནང་གི་ཡིན་པ་ལ། །ཡང་
དག་བརྟེན་ནས་རྣམ་པར་བཀྲོལ། །ཞེས་སོགས་གསུངས་པ་ལ་བརྟེན་
ནས། སློབ་དཔོན་དབྱིག་གཉེན་སེམས་ཙམ་པ་དང་། དེའི་གཞུང་
འགྲེལ་སེམས་ཙམ་གྱི་གཞུང་དུ་གྲགས་པ་འདི་ཡང་དོན་ལ་གཏན་ནས་མི་
བདེན་པར་གདའ། གལ་ཏེ་བདེན་སྙམ་ན་འགྲེལ་མཆོག་ཁྱད་འཕགས་
གནོད་འཇོམས་དང་། སངས་རྒྱས་བཅོམ་ལྡན་འདས་རང་ཉིད་ཀྱིས་
ལེགས་པར་བཀའ་སྩལ་བའི་རང་འགྲེལ་ཁྱད་འཕགས་མང་བོ་གདའ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
བས། དེ་རྣམས་དང་མཐུན་མི་མཐུན་ཞིབ་ཏུ་གཟིགས་ཞུས་མཛོད།
འཕགས་པ་ཕྱོགས་ཀྱི་གླང་བོས་ཀྱང་ཤེར་ཕྱིན་སེམས་ཙམ་དུ་བཀྲོལ་ཞེས་
གྲགས་པ་དེ་ཡང་དོན་ལ་མི་བདེན་པར་གདའ་སྟེ། ཁོང་པ་སློབ་དཔོན་
འཕགས་པ་ཐོགས་མེད་ལ་སོགས་པ་དང་བཅས་པ་རྫོགས་ལྡན་གྱི་མཁས་
པ་རྣམས་ནི་སངས་རྒྱས་བཅོམ་ལྡན་འདས་ཀྱི་རང་འགྲེལ་དང་མཐུན་
པར་འཆད་པའི་ཕྱིར་དང་། སློབ་དཔོན་སེང་གེ་བཟང་བོ་ལ་སོགས་པ་
གསུམ་ལྡན་མར་བཅད་མཁས་པ་རྣམས་ནི། སངས་རྒྱས་ཀྱི་རང་འགྲེལ་
རྣམས་དང་འགལ་བ་དང་མི་མཐུན་པ་མང་དུ་འཆད་པའི་ཕྱིར་རོ། །
འཕགས་པ་ཐོགས་མེད་ཀྱིས་སེམས་ཙམ་དུ་བཤད་པ་ནི། གཅུང་
དབྱིག་གཉེན་དབུ་མ་ལ་ཁ་དྲང་བའི་ཕྱིར་དུ་བཤད་པ་ཡིན་ནོ། །ཞེས་
གྲགས་པ་འདི་ཡང་མི་བདེན་པར་སྣང་སྟེ། ཐམས་ཅད་མཁྱེན་པ་གཉིས་
པ་སློང་དཔོན་དབྱིག་གཉེན་དབུ་མ་བ་ཆེན་པོ་ཡིན་པར་གྲུབ་པའི་ཕྱིར་
རོ། །འཕགས་པ་ཐོགས་མེད་ཞབས་ཀྱིས་ཡུམ་སེམས་ཙམ་དུ་བཤད་པ་
ཡང་མེད་ཅིང་། དབུ་མར་བཤད་ལ། སློབ་དཔོན་ཕྱོགས་ཀྱི་གླང་བོས་
ཀྱང་ཡུམ་སེམས་ཙམ་དུ་བཤད་པ་མེད་ཀྱི་དབུ་མ་ཆེན་པོ་གདའོ། །གལ་
ཏེ་དེ་དག་གིས་སེམས་ཙམ་དུ་བཤད་ཟེར་ན། དེའི་ཤེས་བྱེད་ལུང་
རིགས་རྣམ་དག་གིས་དྲིས་ནས་ཡི་གེར་ཡང་བྲིས་མཛོད། སངས་རྒྱུས་
བཅོམ་ལྡན་འདས་ཀྱིས་གསུང་རབ་ཀྱི་དགོངས་པ་ངེས་པར་འགྲེལ་བའི་



ia
བཀའ་འཁོར་ལོ་ཐ་མའི་དགོངས་དོན།
མདོར། དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་
ཡང་དག་འཕགས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་
ཀྱིས་དང་བོར་ཡུལ་ཝཱ་རཱ་ཎ་སཱིར་དྲང་སྲོང་ཟླ་བ་རི་དྭགས་ཀྱི་གནས་སུ་
ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་
ལ། འཕགས་པའི་བདེན་པ་བཞི་རྣམ་པར་བསྟན་པ་ཆོས་ཀྱི་འཁོར་ལོ་
ངོ་མཚར་རྨད་དུ་བྱུང་བ་ལ་སྔོན་ལྷར་གྱུར་བའམ། མིར་གྱུར་བར་སུས་
ཀྱང་ཆོས་དང་མཐུན་པར་འཇིག་རྟེན་དུ་མ་བསྐོར་བ་གཅིག་རབ་ཏུ་
བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ནི།
བླ་ན་མཆིས་པ། སྐབས་མཆིས་པ། དྲུང་བའི་དོན། རྩོད་པའི་ཚིག་
གི་གནས་སུ་གྱུར་བ་ལགས་ཀྱི། བཅོམ་ལྡན་འདས་ཀྱིས་ཆོས་རྣམས་ཀྱི་
ངོ་བོ་ཉིད་མ་མཆིས་པ་ཉིད་ལས་བརྩམས་ཏེ། སྐྱེ་བ་མ་མཆིས་པ་ཉིད་
དང་། འགག་པ་མ་མཆིས་པ་ཉིད་དང་། གཟོད་མ་ནས་ཞི་བ་དང་།
རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ཏེ།
ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་བ་ཉིད་སྨོས་
པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་
པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་
ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་
ཚིག་གི་གནས་སུ་གྱུར་བ་ལགས་ཀྱི། བཅོམ་ལྡན་འདས་ཀྱིས་ཆོས་རྣམས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
13
ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ། ཐེག་པ་ཐམས་ཅད་ལ་
ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་དང་ལྡན་
པ་ཤིན་ཏུ་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་
ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་
མཆིས་པ། སྐབས་མ་མཆིས་པ། ངེས་པའི་དོན་ལགས་ཏེ། རྩོད་པའི་
ཚིག་གི་གནས་སུ་གྱུར་བ་མ་ལགས་སོ། །ཞེས་སོགས་ཟབ་ཁྱད་དང་
བཅས་ཏེ་གསུངས་པ་དང་། སློབ་དཔོན་ཆོས་ཀྱི་བཤེས་གཉེན་ལ་སོགས་
པ་རྣམས་ན་རེ་ བཀའ་བར་བ་དབུ་མ་ཡིན་པ་ལ་དྲང་དོན་དང་།
བཀའ་ཐ་མ་སེམས་ཙམ་ཡིན་པ་ལ་ངེས་དོན་དུ་གསུངས་པ་འདི་ནི།
གང་རིགས་པས་མི་གནོད་པ་དྲང་དོན་དང་། གནོད་པ་ངེས་དོན་དུ་
བྱས་ནས་རྣམ་པར་འཁྲུགས་པའོ། །ཞེས་སངས་རྒྱས་བཅོམ་ལྡན་འདས་
ལ་དགག་པ་བྱེད་པ་འདི་ཡིད་ཆེས་ཀྱི་དབང་དུ་བྱེད་པ་རྣམས་ལ་ནི།
རྣམ་པར་འཁྲུགས་པ་ལས་ཆེས་རྣམ་པར་འཁྲུགས་ཏེ། སངས་རྒྱུས་ལས་
ལྷག་པ་སུ་ཡང་མི་སྲིད་པའི་ཕྱིར་དང་། འཁོར་ལོ་ཐ་མ་སེམས་ཙམ་
ཡིན་པར་གསུངས་པ་མེད་པའི་ཕྱིར་དང་། བར་བ་དང་ཐ་མ་གཉིས་ཀ་
ངོ་བོ་ཉིད་མེད་པ། མ་སྐྱེས་པ། མ་འགགས་པ། གཟོད་མ་ནས་ཞི་
བ། རང་བཞིན་གྱིས་ཡོངས་སུ་མྱ་ངན་ལས་འདས་པ་སྟོན་པར་མཚུངས་
པའི་ཕྱིར་དང་། དབུ་མ་དྲང་དོན་དང་། སེམས་ཙམ་ངེས་དོན་ཡིན་



14
བཀའ་འཁོར་ལོ་ཐ་མའི་དགོངས་དོན་
པར་གསུངས་པ་མེད་པ་ལ། དེ་ལྟར་གསུངས་ཞེས་ཕྱིན་ཅི་ལོག་ཚབས་
བོ་ཆེ་སྨྲ་བ་བོ་ཡིན་པའི་ཕྱིར་རོ། །འཕགས་པ་མ་ཕམ་པའི་ཞལ་སྔ་ནས་
ཀྱང་། གང་ཟག་རྒྱལ་ལས་ཆེས་མཁས་འགའ་ཡང་འཇིག་རྟེན་འདི་ན་
ཡོད་མིན་ལ། །མ་ལུས་དེ་ཉིད་མཆོག་ནི་ཚུལ་བཞིན་ཀུན་མཁྱེན་གྱིས་
མཁྱེན་གཞན་མིན་པས། །དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་
སྡེ་གང་ཡིན་དེ་མི་དཀྲུག །ཐུབ་ཚུལ་བཤིག་ཕྱིར་དེ་ཡང་དམ་ཆོས་ལ་ནི་
གནོད་པར་བྱེད། །ཞེས་དང་། འཕགས་པ་ཀླུ་སྒྲུབ་ཀྱི་ཞལ་སྔ་ནས་ཀྱང་།
དོན་འདི་ལ་ནི་རྒྱལ་བ་ལས། །ལྷག་པའི་དཔང་བོ་གཞན་སུ་ཡོང་། །
ཅེས་སོགས་གསུངས་པས་གནོད་ཅིང་། མདོ་རྒྱུད་རྣམ་དག་ཐམས་ཅད་
དུ་གསུངས་པ་རྣམས་ལ། རང་སྟོང་གཞན་སྟོང་དུ་ཕྱེ་དགོས་པ་ཡིན་པ་
ལ། དེ་ལྟར་མི་བྱེད་པར་ཐམས་ཅད་རང་སྟོང་ཁོ་ན་ཡིན་ཞེས་པ་དང་།
གཞན་སྟོང་གིས་སྟོང་ཉིད་ཀྱི་གོ་མི་ཆོད་པས། སྟོང་ཉིད་གོ་ཆོད་པོ་རང་
སྟོང་ཁོ་ན་ཡིན་ཞེས་པ་དང་། དོན་དམ་པར་ཡོད་པ་དང་། རྟག་པ་
དང་། བདག་དང་། གཙང་བ་དང། བདེ་བར་གསུངས་པ་ཐམས་
ཅད་དྲང་དོན་ཡིན་ཞེས་པ་དང་། མེད་པ་དང་མི་རྟག་པ་དང་།
བདག་མེད་པ་དང་། མི་གཙང་བ་དང་། སྡུག་བསྔལ་བར་གསུངས་པ་
ཐམས་ཅད་ངེས་དོན་ཡིན་ཞེས་འགོད་པ་དང་། ཡོངས་གྲུབ་དགུའམ།
བཅུ་གཉིས་དང་། དོན་དམ་ཆོས་སྐུ། ངོ་བོ་ཉིད་སྐུ། རང་བཞིན་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
I:
འོད་གསལ། རང་བཞིན་ལྷན་སྐྱེས། རང་བཞིན་བདེ་ཆེན། རང་
བཞིན་གཉུག་མ། རང་བཞིན་མྱང་འདས། རང་བཞིན་ལྷུན་ཀྱིས་གྲུབ་
པའི་དཀྱིལ་འཁོར་ལ་སོགས་པ་དང་། དབྱེ་བསྡུ་མང་བོ་ཅན་གྱི་རང་
བཞིན་གྱི་རིགས་དང་། ཡོན་ཏན་མང་བོ་ཅན་གྱི་དོན་དམ་བདེ་
གཤེགས་སྙིང་བོ་ལ་སོགས་པ་ཆོས་ཉིད་ལ་འདོད་ཀྱང་། ཆོས་ཉིད་རང་
སྟོང་ལ་འདོད་པ་ལ་སོགས་ལྟ་ལོག་ལྟ་ངན་གཟངས་གཟིངས་པ་མང་བོ་
དཔག་ཏུ་མེད་པ་ཐམས་ཅད་ལ་ཡང་། རྫོགས་ལྡན་གྱི་ལུང་རིགས་ཡང་
དག་དཔང་དུ་བྱས་ན་གསལ་བར་འགྱུར་གྱི། གསུམ་ལྡན་མར་བཅད་
ལྷད་ཅན་སྐྱོན་ཅན་གྱི་ལུང་རིགས་ནི་ཤེས་བྱེད་དུ་འདོད་པ་མང་ཡང་།
དོན་ལ་ཤེས་བྱེད་ཡང་དག་ཏུ་མི་རུང་བར་གདའ་བས། ནོར་བའི་རྗེས་
སུ་མ་འབྲང་ཞིག ཅེས་མ་བོད་པས་སྐད་ཐེབས་སོ། །མ་ཐོས་མ་ཟེར་
ཞིག འདི་ནི་ལེའུ་དང་པོའོ། །ཞེས་རྟོན་པ་བཞི་ལྡན་གྱིས་སྦྱར་
བའོ། །



Is
བཀའ་འཁོར་ལོ་ཐ་མའི་དགོངས་དོན།
༄༅། །ཞུ་དོན་གནང་བ།
༄༅། །ཨོཾ་དྷརྨ་དྷ་དུ་ན་མོ་ན་མ༔ ཨོ་བླ་མ་ལ་ཕྱག་འཚལ་ལོ། །ཆོས་ཅན་གྱིས་
སྟོང་ཞིང་དབེན་ལ་དག་པའི་གཞི། ཆོས་ཉིད་དེ་བཞིན་ཉིད། རང་
བྱུང་ཡེ་ཤེས་བདེ་བ་ཆེན་པོ་གཙང་བདག་བདེ་དང་རྟག་པའི་མཐར་ཐུག་
པ་ཆ་མེད་ཀུན་འགྲོ་ཁྱབ་པ་པོ། འགལ་འདུས་སྐྱོན་མེད་འཇིག་རྟེན་
དཔེ་ལས་འདས་ཤིང་། རྟེན་འབྲེལ་དང་། རྟོག་གེ་དང་། རྣམ་ཤེས་
ལས་འདས་པའི་དབྱིངས་དང་ཡེ་ཤེས་གཅིག་ཏུ་འདྲེས་པ། སོ་སོ་རང་
རིག་ཡེ་ཤེས་ཀྱི་སྤྱོད་ཡུལ། དོན་དམ་བདེ་གཤེགས་སྙིང་བོ་པྲ་བབ་
བརྒྱུད་དང་མཚུངས་པ། མཐར་ཐུག་གི་སངས་རྒྱས་དང་། ཆོས་དང་།
དགེ་འདུན་དང་། ལྷ་དང་། སྔགས་དང་། རྒྱུད་དང་། དཀྱིལ་
འཁོར་དང་། ཕྱག་རྒྱ་ཐམས་ཅད་འདུས་པ་དུ་མ་རོ་གཅིག་སྲིད་ཞི་
དབྱེར་མེད། འཁོར་འདས་དབྱེར་མེད་བདེན་གཉིས་དབྱེར་མེད་
བསལ་བཞག་མེད་པའི་རང་བཞིན་འོད་གསལ། རང་བཞིན་ལྷན་སྐྱེས།
རང་བཞིན་འགྱུར་མེད། མྱང་འདས་ཆེན་པོ། དབུ་མ་ཆེན་པོ། ཕྱག་



ཀུནམཁྱེན་དང་རྗེ་བཙུན་གྱི་གསུང་ཐོར་བུ།
-
རྒྱུ་ཆེན་བོ། ཤེར་ཕྱིན་ཟབ་མོ། གཞན་སྟོང་ཆོས་ཀྱི་སྐུ མཁའ་ཁྱབ་
ལ་ཕྱག་འཚལ་ཞིང་སྒྲུབས་སུ་མཆིའོ། །དེ་རྣམས་གསལ་བར་སྟོན་པའི་
གསུང་རབ་ཟབ་མོ་རྣམས་ཀྱི་ནང་ནས། འདིར་སྙིང་བོའི་མདོ་ལྔ་ནི།
དེ་བཞིན་གཤེགས་པའི་སྙིང་བོའི་མདོ། རྣམ་པར་མི་རྟོག་པ་ལ་འཇུག་
པའི་གཟུངས། ལྷ་མོ་དཔལ་འཕྲེང་སེང་གེའི་སྒྲའི་མ། རྔ་བོ་ཆེ་ཆེན་
པོའི་མདོ། སོར་མོའི་འཕྲེང་བ་ལ་ཕན་པའི་མདོ་རྣམས་སོ། །དེ་ཡང་
དང་བོ་དང་། གཉིས་པ་དང་། གསུམ་པ་དང་། བཞི་བ་དང་། ལྔ་
བ་ནི་མདོ་སྡེ་ན་བཞུགས་ལ། གསུམ་པ་ནི་དཀོན་བརྩེགས་ན་བཞུགས་
ཤིང་། །གཉིས་པ་ནི་གཟུངས་འབུམ་ནང་ནའང་བཞུགས་སོ། །ཡང་དེ་
རྣམས་ཀྱི་སྟེང་དུ་སྟོང་ཉིད་ཆེན་པོའི་མདོ། དེ་བཞིན་གཤེགས་པའི་
ཐུགས་རྗེ་ཆེན་པོ་བསྟན་པའི་མདོ། དེ་བཞིན་གཤེགས་པའི་ཡོན་ཏན་
དང་། ཡེ་ཤེས་བསམ་གྱིས་མི་ཁྱབ་པ་བསྟན་པའི་མདོ། སྤྲིན་ཆེན་པོའི་
མདོ་རྒྱས་པ། མྱང་འདས་ཆེན་པོའི་མདོ་རྒྱུས་བསྡུས་གསུམ་གཅིག་ཏུ་
བྱས་པ་སྟེ། དེ་ལྟར་ལྔ་བསྣན་པས་སྙིང་བོའི་མདོ་བཅུར་ཡང་འགྱུར་
ཞིང་། འདི་རྣམས་ཕལ་ཆེར་ནི་མདོ་ན་བཞུགས་ལ། མྱང་འདས་ནི་
ཟུར་ན་བྲིས་པའང་སྣང་ངོ་། །ཡང་ངེས་དོན་མདོ་ལྔ་ནི། ཤེར་ཕྱིན་ལྔ་
བརྒྱ་བ། བྱང་ཆུབ་སེམས་དཔའི་བསླབ་པ་རབ་ཏུ་དབྱེ་བའི་ལེའུ་ཆ་
བཅུ་གཉིས་བྱམས་ཞུས་སུའང་གྲགས་པ་གཉིས་གཅིག་ཏུ་བསྡུས་པ།
རྒྱུན་སྡུག་པོ་བཀོད་པའི་མདོ། རབ་ཏུ་ཞི་བ་རྣམ་པར་ངེས་པའི་ཆོ་



jas
བཀའ་འཁོར་ལོ་ཐ་མའི་དགོང་དོན།
འཕྲུལ་གྱི་ཏིང་ངེ་འཛིན་གྱི་མདོ། དཀོན་མཆོག་སྦྱིན་གྱི་མདོ་རྣམས་
སོ། །དེ་རྣམས་ལས་དང་བོ་ནི། ཤེས་རབ་སྣ་ཚོགས་ན་བཞུགས་ཤིང་།
བྱམས་ཞུས་གཉིས་ནི་ཁྲི་བརྒྱུད་སྟོང་པ་དང་། ཉི་ཁྲི་ལྔ་སྟོང་བ་ན་
བཞུགས་ལ། ལྷག་མ་གསུམ་ནི་མདོ་སྡེ་ན་བཞུགས་སོ། ཡང་དེ་རྣམས་
གྱི་སྟེང་དུ་གསེར་འོད་དུམ་ཆེན། དགོངས་པ་ངེས་པར་འགྲེལ་བ།
ལང་ཀར་གཤེགས་པ། ཡེ་ཤེས་སྣང་བ་རྒྱུན་གྱི་མདོ། སངས་རྒྱས་ཕལ་
བོ་ཆེ་རྣམས་བསྣན་པས་ངེས་དོན་མདོ་བཅུ་སྟེ། དང་བོ་བཞི་ནི་མདོ་སྡེ་
ན་བཞུགས་ཤིང་། དང་བོ་དང་ཐ་མ་ནི་ཟུར་ན་བཞུགས་པས་རབ་ཏུ་
གྲགས་སོ། །དེ་ལྟར་སྙིང་བོའི་མདོ་ལྔ་མདོ་བཅུ་ངེས་དོན་མདོ་ལྔ་མདོ་
བཅུ་ནི། ཉུང་ལ་མོས་པ་རྣམས་ཀྱིས་ཀྱང་གདོན་མི་ཟ་བར་གཟིགས་
དགོས་ལ། རྒྱས་པར་ནི་བཀའ་འགྱུར། བསྟན་འགྱུར་མཐའ་དག་
གཟིགས་དགོས་ཤིང་། ཟབ་མོའི་རྣལ་འབྱོར་ཡང་ངེས་པར་བསྒོམ་
དགོས་པར་གདའ་བས། སངས་རྒྱས་ཀྱི་བསྟན་པ་རྣམ་དག་ལ་ཐོས་
བསམ་སྒོམ་གསུམ་རྣམ་དག་ཡོངས་སུ་རྫོགས་པར་མཛད་པར་ཞུ། ཞེས་
ཐལ་མོ་སྦྱར་ནས་གསོལ་བ་ཞེ་ཐག་པ་ནས་འདེབས་པ་ལགས་སོ། །ཞུ་
དོན་གནང་བར་མཛད་དུ་གསོལ། རྟོན་པ་བཞི་ལྡན་གྱིས་བཀོད་པ་
རྫོགས་སོ། ། མངྒ་ལཾ། ཤུ་བྷཾ། ། ༎



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
188
༄༅། །གསུང་རབ་སྤྱིའི་དཀར་ཆག་བཞུགས་སོ།། ་
༄༅། །རྒྱུ་འབྲས་ལས་ཀྱི་ཞིབ་ཆ་དེ། །འཁོར་ལོ་དང་བོའི་བཀའ་ན་ཡོད། །མི་
རྟོག་ཏིང་འཛིན་སྒོམ་ལུགས་དེ། །འཁོར་ལོ་བར་བའི་མདོ་ན་ཡོད། །
ཡིན་ལུགས་བྱེ་ནས་བཤད་པ་དེ། །འཁོར་ལོ་ཐ་མའི་ནང་ན་ཡོད། །
སངས་རྒྱས་ཞིང་ཁམས་རླབས་ཆེན་དེ། །ཕལ་བོ་ཆེ་ཡི་ནང་ན་ཡོད། །
ཆོས་སྒོ་བརྒྱད་ཁྲི་བཞི་སྟོང་དེ། །སྐལ་བ་བཟང་བོའི་མདོ་ན་ཡོད། །
ཐུབ་པའི་སྐྱེས་རབས་མང་བོ་དེ། །འདུལ་བ་ལུང་གི་ནང་ན་ཡོད། །
མཆོད་རྟེན་བཞེངས་པའི་ཕན་ཡོན་དེ། །ཁང་བུ་བརྩེགས་པའི་མདོ་ན་
ཡོད། །པད་མོ་ཨུཙྪི་ཥ་ཡི་གཟུངས། །ཆོ་ག་ཞིབ་མོའི་ནང་ན་ཡོད། །
ཡན་ལག་བདུན་པ་རྒྱས་པ་དེ། །ཕུང་བོ་གསུམ་པའི་མདོ་ན་ཡོད། །
ལས་སྒྲིབ་མང་བོའི་བཤགས་པ་དེ། །ཐར་ཆེན་ཕྱོགས་རྒྱུས་མདོ་ན་
ཡོད། །བདེ་གཤེགས་སྙིང་བོའི་བཞུགས་ཚུལ་དེ། །སྙིང་བོ་མདོ་ཡི་ནང་
ན་ཡོད། །དོན་དམ་ཆོས་སྐུའི་རྟག་ཚུལ་དེ། །མྱང་འདས་ཆེན་པོའི་
མདོ་ན་གསལ། །རང་སྟོང་གཞན་སྟོང་དབྱེ་བ་དེ། །སོར་མོ་ཕྲེང་བའི་
མདོ་ན་གསལ། །ཤ་ལ་སྲེད་པའི་ཉེས་དམིགས་དེ། །ལང་ཀར་གཤེགས་



190
་
བཀའ་འཁོར་ལོ་ཐ་མའི་དགོངས་དོན་
པའི་མདོ་ན་གཟག །དམ་ཆོས་སྤངས་བའི་ཉེས་དམིགས་དེ། །ཐེག་པ་
བསྡུས་པའི་མདོ་ན་གསལ། །ལམ་ལྔ་ས་བཅུའི་རྣམ་བཞག་དེ། །རྒྱུས་
འབྲིང་བསྡུས་གསུམ་ནང་ན་གསལ། །ཐུབ་པའི་མཛད་པ་རྒྱ་ཆེ་དེ། །
རྒྱ་ཆེར་རོལ་བའི་མདོ་ན་གསལ། །དགེ་སྡིག་ལས་ཀྱི་རྣམ་བཞག་དེ། །
མདོ་སྡེ་ལས་བརྒྱུའི་ནང་ན་གསལ། །འཇིག་རྟེན་ལས་ཀྱི་རྣམ་བཞག་
དེ། །འཇིག་རྟེན་གདགས་བཞིའི་ནང་ན་གསལ། །ཐུབ་པའི་ཐུགས་
དགོངས་ཡིན་ལུགས་དེ། །དགོངས་པ་ངེས་འགྲེལ་ནང་ན་གསལ། །
གསུང་རབ་སྤྱིའི་དཀར་ཆག་འདི་ཡང་རྟོན་བ་བཞི་ལྡན་གྱིས་བཀོད་
པའོ། ། སརྦ་མངྒ་ལཾ།།
ཆགས
，
G



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
isi
༄༅། །གཞན་སྟོང་དབུ་མའི་རྒྱན་ཅེས་
བྱ་བ་བཞུགས་སོ། །
༄༅། །ཨོཾ་སྭཱ་སྟི། ན་མོ་བུདྡྷ་ཡ། གང་གི་ཡེ་ཤེས་རྡོ་རྗེའི་མེ་ལྕེ་ཡིས། །བདག་ཏུ་
ལྟ་བའི་རི་དང་ནགས་བཅོམ་སྟེ། །རྣམ་ཤེས་བདུན་གནས་ས་འོག་འཇིག་
རྟེན་སྐྱོངས། །ལྷ་ཡི་ལྷར་གྱུར་རྒྱལ་བའི་དབང་བོར་འདུད། །གང་
དེའི་བསྟན་པ་གནས་སྐབས་ཐ་དད་ཚུལ། །ཐམས་ཅད་ཆོས་ཉིད་འདི་ལ་
འབབ་ཚུལ་སྟོན། །འོན་ཀྱང་བྱས་པ་མི་མཐུན་རྩོད་གྱུར་ལ། །ཡང་དག་
རིགས་པའི་གདམ་ངག་སྦྱིན་པར་བྱ། །གངས་ཅན་འདི་ན་མུ་སྟེགས་
གྲུབ་མཐའ་དང་། །ཉན་ཐོས་ཚུལ་ལུགས་གཙོ་བོར་འཛིན་པ་མེད། །
དེ་དེའི་བག་ཆགས་སད་རྣམས་ཐེག་མཆོག་གི །གཞུང་དོན་ལོག་པར་
འགྲེལ་འདི་བཟློག་པར་བྱ། །འཕགས་ཡུལ་མཁས་རྣམས་རྒྱལ་བས་གསུང་
ཕྱིན་ཆད། །ལུང་དེ་ཚད་མ་ཉིད་དུ་ཁས་ལེན་ཏེ། །རིགས་པ་ཉེས་པ་ཟད་
པ་རྫུན་གྱི་ཚིག །མི་གསུང་ཅེས་འདོད་དེ་ཕྱིར་ཉན་ཐོས་པ། །ཐེག་ཆེན་
རྒྱལ་བའི་བཀའ་མིན་ཞེས་ཟེར་ཞིང་། །བཀའ་རུ་གྲུབ་ན་དེ་ཡང་ཁས་
，



བཀའ་འཁོར་ཚོ་བའི་དགོངས་དོན།
ལེན་པས། །ཐེག་ཆེན་བཀར་སྒྲུབ་བསྟན་འཆོས་རྣམས་ཡས་མཛད། །
བོད་རྣམས་རང་འདོད་དང་མཚུངས་ལུང་འགའ་ཞིག །འདོད་ཀྱི་
གཞན་ཀུན་ཐམས་ཅད་དྲང་དོན་ཏེ། །འགྲོ་ལ་ཕན་དོན་ཡིན་པས་ངོ་
མཚར་མོད། །ངོ་བོ་དོན་ལ་མི་གནས་རྫུན་དུ་འདོད། །འདི་ལྟར་འདོད་
ལ་ཚད་མའི་ལུང་མི་འགྲུབ། །ཉེས་པ་ཀུན་ཟད་རྒྱལ་བ་རྫུན་གསུང་ན། །
ཕྱོགས་རེ་སྤངས་པའི་སློབ་པ་འཕགས་རྣམས་དང་། །ཉེས་ཀུན་དང་
བཅས་སོ་སྐྱེས་སྨོས་ཅི་དགོས། །རྫུན་དང་བཅས་པ་སྐྱེས་བུ་ཚད་མ་མིན།།
དོན་གྱིས་སངས་རྒྱུས་ཚད་མ་མིན་འདོད་པའི། །ནང་བའི་གྲུབ་མཐའ་
སྨྲ་བ་དེས་ཅི་རུང་། །ཅེས་པ་ནི་རྒྱལ་བའི་བཀའ་ཚད་མའི་ལུང་དུ་བསྟན་
པའོ། །བོད་རྣམས་ཕལ་ཆེར་འཁོར་ལོ་རིམ་གསུམ་ཡང་། །དང་བོར་
ཆོས་ཀུན་བདེན་གྲུབ་བསྟན་ཕྱིར་རྫུན། བར་བ་སྟོང་ཉིད་བསྟན་པས་
ངེས་དོན་ཏེ། །ཕྱི་མར་ཡོད་པ་བསྟན་ཕྱིར་དྲང་དོན་ལོ། །སྤྱིར་ནི་དྲང་
དོན་ཐམས་ཅད་རྫུན་ཚིག་མིན། །གནས་ལུགས་མཆོག་ལ་འདྲེན་པའི་
ལམ་སྟེགས་ལ། །ཀུན་རྫོབ་བདེན་པ་སྟོན་པ་དྲང་དོན་དང་། །དོན་
དམ་དངོས་པོའི་གནས་ལུགས་སྟོན་པ་ལ། །ངེས་པའི་དོན་དུ་གསུངས་
ཤིང་མཁས་རྣམས་འདོད། །ཆོས་དེ་གསུངས་པའི་ དགོས་པ་བསྟན་བ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ་
i93
ཀུན། །དྲང་དོན་ཡིན་བར་འདོད་མོད་དམ་ཆོས་ཀུན། །གདུལ་བྱའི་
དོན་ཕྱིར་དྲང་དོན་ཉིད་དུ་འགྱུར། །ཀླུ་སྒྲུབ་དང་ནི་ཐོགས་མེད་སྐུ་
མཆེད་ཀྱིས། །འཁོར་ལོ་རྣམ་གསུམ་དགོངས་པ་གཅིག་ཏུ་སྒྲུབས། །
འཁོར་ལོ་དང་བོར་ཀུན་རྫོབ་གསུངས་པ་ཡང་། །ཇི་ལྟར་སྣང་བ་དེ་ལ་
དེ་ལྟར་གསུངས། །གནས་ལུགས་དཔྱད་པའི་དོན་ལ་བདེན་གྲུབ་ཏུ། །
བསྟན་པ་མེད་པས་དེ་ལ་རྫུན་ཚིག་མེད། །བར་བར་འཁོར་འདས་ཆོས་
ཀུན་བཀག་པ་ཡང་། །ཀུན་རྫོབ་ཀུན་ཏེ་བདེ་གཤེགས་སྙིང་བོ་སོགས། །
ཡོད་མེད་གང་ཡང་མ་གསུངས་དཔྱད་པ་མེད། །དེ་ཕྱིར་དེ་གཉིས་ཐ་མ་
དོན་མི་འགག །འོན་ཀྱང་དང་བོར་ཀུན་རྫོབ་གཙོ་བོར་བསྟན། །བར་
དུ་ངེས་དོན་ཕྱེད་ཙམ་ཐ་མ་ནི། །ངེས་དོན་དོན་དམ་རྫོགས་བར་བསྟན་
པ་ཡིན། །ནད་པའི་སྨན་དང་ཡི་གེ་སློབ་པའི་དཔེའི །དགོངས་དོན་
འདི་ཡིན་གཞན་ལ་འགལ་བ་ཡོད། །དང་བོར་ཆོས་ཀུན་ཚུགས་ཐུབ་
ཡིན་ནོ་ཞེས། །སྟོན་ན་ཀ་ཏྱཱ་ཡ་ནའི་གདམ་ངག་གི །མདོ་སྡེ་སོགས་
དང་ནང་འགལ་ཡོད་པར་འགྱུར། །བར་བར་དོན་དམ་དབྱིངས་སོགས་
འགོག་ན་ནི། །བྱམས་ཞུས་སོགས་དང་ནང་འགལ་ཡོད་པར་འགྱུར། །
ཞེས་པ་ནི་འཁོར་ལོ་རིམ་པ་གསུམ་གྱི་སྟོན་ཚུལ་ལ་ཡང་དཔྱད་པའོ། །



i
བཀའ་འཁོར་ལོ་ཐ་མའི་དགོངས་དོན་
གཞན་ཡང་ཆོས་ཉིད་མི་འགྱུར་བའི་མེའུར་ཇི་སྐད་དུ། རབ་འབྱོར་འདི་
ལྟར་ཆོས་ཐམས་ཅད་སྤྲུལ་བ་སྟེ། དེ་ལ་ལ་ལ་ནི་ཉན་ཐོས་ཀྱི་སྤྲུལ་བའོ། །
ལ་ལ་ནི་རང་སངས་རྒྱས་ཀྱི་སྤྲུལ་བའོ། །ལ་ལ་ནི་བྱང་ཆུབ་སེམས་དཔའི་
སྤྲུལ་བའོ། །ལ་ལ་ནི་དེ་བཞིན་གཤེགས་པའི་སྤྲུལ་བའོ། །ལ་ལ་ནི་ཉོན་
མོངས་བའི་སྤྲུལ་བའོ། །ལ་ལ་ནི་ཆོས་ཀྱི་སྤྲུལ་བའོ། །རབ་འབྱོར་རྣམ་
གྲངས་དེས་ན་ཆོས་ཐམས་ཅད་ནི་སྤྲུལ་བ་ལྟ་བུ་ཡིན་ནོ། །ཞེས་བ་དང་།
གསོལ་བ། གང་མ་སྤྲུལ་བའི་ཆོས་དེ་གང་ལགས། བཀའ་རྩལ་བ།
རབ་འབྱོར་གང་ལ་སྐྱེ་བ་མེད་པ་དང་། འགག་པ་མེད་པ་དེ་ནི་མ་སྤྲུལ་
བའོ། །གསོལ་བ། བཅོམ་ལྡན་འདས་དེ་གང་ལགས། རབ་འབྱོར་
དེ་ནི་མི་སླུ་བའི་ཆོས་ཅན་མྱ་ངན་ལས་འདས་པ་སྟེ། ཆོས་དེ་ནི་མ་སྒྲུལ་བ་
ཡིན་ནོ། །ཞེས་མདོ་གསུམ་དུ་མཐུན་པར་གསུངས་སོ། །འདིས་ནི་བདེན་
གཉིས་ཡོད་མཉམ་དང་མེད་མཉམ་དུ་འདོད་པ་བསལ་བའོ། །འོ་ན་སྟོང་
པ་བདེ་བར་གཤེགས་པས་བསྟན་བ་ལྟར། ངེས་དོན་མདོ་སྡེ་དག་གི་བྱེ་
བྲག་ཤེས། །གང་ལས་སེམས་ཅན་གང་ཟག་སྐྱེས་བུར་བསྟན། །ཆོས་དེ་
ཐམས་ཅད་དྲང་བའི་དོན་དུ་ཤེས། །ཞེས་པ་འདི་མི་འདོད་དམ་ཞེ་ན།
ངེས་བར་འདོད་དེ། འཁོར་ལོ་ཐ་མར་སྙིང་བོ་བསྟན་པ་ཡང་། །སྟོང་



15
ཀུན་མཁྱེན་དང་རྗེ་བཙུན་གྱི་གསུང་ཐོར་བུ། __ _195
བར་སྟོན་གྱི་སྤྲོས་པར་མི་འཆད་པ། །དམ་པའི་བདག་སོགས་གང་ཟག་
དུ་མི་སྟོན། །འདི་དང་བསྟུན་ནའང་ཐ་མ་མཆོག་ཏུ་ཤེས། །དབང་ཕྱུག་
སོགས་ཀྱང་འཕགས་པར་བཤད་མོད་ཀྱི། །སྟོན་པར་མི་རུང་དེ་ཚིག་
ཚད་མི་བྱ། །ཅི་ཕྱིར་ཞེ་ན་དཀོན་མཆོག་ལས་གཞན་དུ། །བསྟན་ཕྱིར་
ཐར་འདོད་རྣམས་ཀྱིས་དོར་བྱ་ཡིན། །འདི་ན་རྒྱལ་གསུང་ཚད་མ་མིན་པ་
དང་། །སློབ་དཔོན་འགའ་ཞིག་ཚད་མར་འདོད་པ་ཡོད། །དེ་དག་མུ་
སྟེགས་རྣམས་དང་བློ་གྲོས་མཚུངས། །འཕགས་པ་ཡིན་པས་སྐྱོན་དེ་མེད་
སྙམ་ན། །དབང་ཕྱུག་སོགས་ལའང་རིགས་པ་དེ་མཚུངས་སོ། །སངས་
རྒྱུས་ལས་ལྷག་འདོད་ཕྱིར་ནང་བ་མིན། །དེ་ཚིག་རྒྱལ་བའི་གསུང་ལས་
ལྷག་པའི་ཕྱིར། །སྐྱེས་བུའང་དེ་ཉིད་མཆོག་ཏུ་ཅིས་མི་འགྱུར། །དེ་དག་
རྟོན་པ་བཞི་ཡང་ལོག་པར་སྨྲ། །ཀུན་རྫོབ་ཏུ་ནི་ཡོད་པས་ཡོད་པར་
འདོད། །ཀུན་རྫོབ་ཏུ་ནི་མེད་ནའང་མེད་པར་འདོད། །དོམ་དམ་དུ་
ནི་མེད་ཀྱང་ཡོད་པར་འདོད། །དོན་དམ་མི་རྟོན་ཀུན་རྫོབ་ལ་རྟོན་ནོ། །
རྣམ་ཤེས་ངོ་བོར་ཡོད་ན་ཡོད་པར་འདོད། །རྣམ་ཤེས་ངོ་བོར་མེད་ན་
མེད་གོ་ཆོད། །ཡེ་ཤེས་སྣང་ངོར་མེད་ཀྱང་ཡོད་ཅེས་ཟེར། །ཡེ་ཤེས་
སྤངས་ནས་རྣམ་ཤེས་ཙམ་ལ་རྟོན། །རྒྱལ་བས་གསུངས་པའི་ཆོས་རྣམས་



s
བཀའ་འཁོར་ལོ་ཐ་མའི་དགོངས་དོན།
ཕལ་ཆེར་རྫུན། །དགོངས་འགྲེལ་ཚད་ལྡན་ཐམས་ཅད་བདེན་ནོ་ལོ། །
རྩ་བ་རྫུན་ན་དགོངས་འགྲེལ་བདེན་མི་སྲིད། །ཆོས་ནི་ སྤོང་ཞིང་གང་
ཟག་རྣམས་ལ་རྟོན། །དགག་པ་གཉིས་ཀྱི་རྣལ་མར་གོ་བ་སོགས། །རྟོག་
གེ་བ་བཞིན་ཚིག་ལ་རྟོན་པའང་ཡོད། །རང་སྟོང་ཟླ་བ་ཕྱིས་བྱུང་ཐལ་
ཆེར་ནི། །རྟོན་པ་བཞི་ལས་རིང་དུ་བྱོལ་བ་ཡིན། །རྒྱལ་བའི་བཀའ་
ལས་རྟོན་པ་བཞི་བོ་བསྔགས། །ཅེས་པ་ནི་དྲང་ངེས་ལས་བརྩམས་ཏེ་
རྣམ་པར་དཔྱད་པའོ། །སྐབས་ཀྱི་ཚིག་ལ་སླར་ཡང་བརྗོད་པར་བྱ། །
བར་བ་ངེས་དོན་ཕྱི་མ་དྲང་དོན་དུ། །སྟོན་བྱེད་མདོ་སྡེ་གསལ་བོ་གང་
ནའང་མེད། །བར་བ་དྲང་དོན་ཕྱི་མ་ངེས་དོན་དུ། །དགོངས་པ་ངེས་
འགྲེལ་མྱང་འདས་ཆེན་པོ་དང་། །སོར་འཕྲེང་སོགས་ཀྱི་མདོ་ལས་
གསལ་བར་བཤད། །ལང་ཀར་གཤེགས་པར་སྙིང་བོ་དྲང་དོན་དུ། །
གསུངས་པར་འདོད་པ་རི་བོང་རྩལ་དང་མཚུངས། །མུ་སྟེགས་བདག་
དང་མཚུངས་སམ་ཞུས་པ་ལ། །སྟོང་ཉིད་ཡིན་ཕྱིར་མཚུངས་པ་མིན་
ཅེས་གསུངས། །སྟོང་ཉིད་ཐམས་ཅད་བདེན་མེད་མེད་དགག་ལ། །
འདོད་པ་རང་སྟོང་སྨྲ་བའི་བློ་སྐྱོན་ཡིན། །དེ་བཞིན་ཉིད་ཀྱི་སྟོང་ཉིད་ཡེ་
ཤེས་ཏེ། །མེད་དགག་སྟོང་ཉིད་བེམ་སྟོང་ཀུན་རྫོབ་བོ། ཁ་ཅིག་ཕུང་བོ་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
17
རྣམ་དཔྱད་སྟོང་ཉིད་ནི། །ཆོས་ཀུན་མེད་པར་འདོད་པ་ཡིན་ནོ་ལོ། །
དེ་ཉིད་རྣམ་ཀུན་མཆོག་ལྡན་སྒྲུབ་ཐབས་སུ། །དེ་མ་ཐག་ཏུ་གསུངས་
དང་འགལ་བར་འགྱུར། །རྣམ་དཔྱོད་རིགས་པས་དཔྱད་པའི་སྟོང་
ཉིད་དེ། །དེ་ཉིད་ཐབས་སུ་འགྱུར་ལ་དགོངས་པ་ཡིན། །འཇུག་པ་སོགས་
སུ་དྲང་དོན་དུ་བཀྲམ་ཡང། །རྒྱལ་བས་ངེས་པའི་དོན་དུ་བཀྲལ་བའི་
ཕྱིར། །ཆོས་འཁོར་ཕྱི་མ་ངེས་པའི་དོན་དུ་གྲུབ། །བར་བའི་གླིང་གཞི་
དང་བོར་མཐུན་པ་མང་། །ཐ་མའི་གླིང་གཞི་སྔགས་དང་མཐུན་པ་
མང་། །དེ་དེའི་ཕྱིར་ཡང་ཕྱི་མ་མཆོག་ཏུ་གྲུབ། །དྲང་དོན་ཡིན་ན་ཟབ་
པར་ག་ལ་འགྱུར། ཁྱད་པར་ཐ་མ་དྲང་དོན་ཡིན་གསུངས་པའང་། །
དྲང་དོན་ཡིན་ན་ཧ་ཅང་ཐལ་བར་འགྱུར། །ངེས་དོན་མཐར་ཐུག་
བསྟན་པའི་རྗེས་སུ་ཡང་། །གདུལ་བྱ་དྲང་བའི་དོན་ལ་བཀྲི་བ་ནི། །དྲང་
ངེས་རྟོན་པའི་གོ་རིམ་ཤིན་ཏུ་འཁྲུགས། །གང་ཟག་གཅིག་ལ་སྟོན་པའི་
རིམ་མིན་ན། །བདག་ཏུ་རྟོག་པར་གྱུར་ན་མི་རུང་བའི། །རྣམ་པར་
དཔྱད་པ་འཐད་ལྡན་མིན་པར་འགྱུར། །མྱང་འདས་གཟུང་དབང་གིས་
ཞུས་མདོ་ལ་སོགས། །ཀུན་ཏུའང་གང་ཟག་བཀྲི་བའི་ཚུལ་ལ་སྦྱར། །འོ་
མའི་སྨན་གྱི་དཔེ་དང་ནོར་བུའི་དཔེ། །གཅིག་ཉིད་སེམས་ཀྱི་དྲི་མ་སྦྱོང་



i8
བཀའ་འཁོར་ལོ་ཐ་མའི་དགོངས་དོན།
ཚུལ་ལོ། །མྱང་འདས་ཆེན་པོར་ཕྱིན་ཅི་ལོག་བརྒྱུད་གསུངས། །ཁྱད་
པར་རྒྱལ་པའི་སྐུ་ནི་གཙང་བ་དང་། །སངས་རྒྱས་ཞིང་སོགས་བདེ་དང་
དོན་དམ་དབྱིངས། །རྟག་དང་སེམས་ཉིད་དམ་པའི་བདག་ཡིན་པས། །
ཤ་ཁྲག་ལུས་དང་སྡུག་བསྔལ་བདེན་པ་དང་། །སྐད་ཅིག་ཆ་བཅས་རང་
བཞིན་བདེན་མེད་དང་། །རྟོགས་ན་ལོག་ལྟ་ཕྱིན་ཅི་ལོག་བཞིར་
གསུངས། །འཁོར་ལོ་དང་བོ་འཇིག་རྟེན་པ་དང་མཐུན། །བར་བར་
ཀུན་རྫོབ་རང་བཞིན་མེད་པ་དང་། །རྒྱལ་བ་སྲས་བཅས་ཡོན་ཏན་
བགྲང་ཡས་སོགས། །མང་བོས་ཉན་ཐོས་ལུགས་ལས་ཆེས་ལྷག་མོད།།
ཕལ་ཆེར་ཐེག་དམན་མདོ་དང་མཐུན་ཤས་ཆེ། །ཐ་མར་རང་བཞིན་
མེད་ཚུལ་བར་དང་མཚུངས། །གཞན་དུ་ནམ་ཡང་ཡོད་པར་མ་གསུངས་
པའི། །ཁྱད་ཆོས་མང་བོས་འདིར་ནི་ཡོད་པར་བསྟན། །ཆོས་ལྔ་རང་
བཞིན་གསུམ་དང་རྣམ་ཤེས་བརྒྱད། །ཐེག་ཆེན་ཐུན་མོང་མིན་པའི་ཆོས་
སྐད་རྣམས། །འཁོར་ལོ་ཐ་མའི་མདོ་སྡེར་ཤིན་ཏུ་རྒྱས། །བར་བར་མི་
གསལ་བར་བར་བསྡུས་ཏེ་གསུངས། །དང་བོ་དྲང་དོན་ཐ་མའང་དྲང་
དོན་ཅན། །ཡིན་ན་དེ་གཉིས་མཐུན་ཤས་ཆེ་དགོས་ན། །དང་བོ་ཐ་མ་
སྟོན་ཚུལ་ཆེས་མི་འདྲ། །ཅེས་པ་ནི་འཁོར་ལོ་རིམ་གསུམ་གྱི་དྲང་ངེས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
ss
ལས་བརྩམས་ཏེ་ཕྱི་མ་མཆོག་ཏུ་གྲུབ་པའོ། །འཁོར་ལོ་རྣམ་གསུམ་
དགོངས་པའི་གནད་གཅིག་ཀྱང་། །ཉན་ཐོས་རྣམས་དང་རང་སྟོང་གླུ་བ་
དང་། །སེམས་ཙམ་པ་དང་གཞན་སྟོང་སྨྲ་བ་རྣམས། །འདོད་ཚུལ་ཐ་
དད་ཁྱད་པར་ཤིན་ཏུ་ཆེ། །ཞི་འཚོ་གྲོལ་སྡེ་རྗེས་འབྲང་བཅས་པ་ལས། །
གཞན་པའི་རང་སྟོང་སྨྲ་རྣམས་ཀུན་རྫོབ་ནི། །ཉན་ཐོས་སྡེ་གཉིས་པོ་
དང་མཐུན་པར་སྨྲ། །སེམས་ཙམ་གཞན་སྟོང་ཀུན་རྫོབ་རྣམ་གཞག་
མཐུན། །རང་སྟོང་སྨྲ་བ་ཉན་ཐོས་དང་མཐུན་ལ། །གཞན་སྟོང་སྨྲ་བ་
སེམས་ཙམ་དང་མཐུན་མང་། །དེ་དག་ཉན་ཐོས་པ་དང་སེམས་ཙམ་
མིན། །ལང་ཀར་གཤེགས་མདོར་སེམས་ཙམ་ལས་འདས་གསུངས། །སེམས་
ཙམ་ལྟ་བ་རྣམ་ཤེས་བདེན་གྲུབ་ཡིན། །ཆོས་དབྱིངས་རྣམ་ཤེས་མིན་ཕྱིར་
འདི་མི་མཚུངས། །མཐར་ཐུག་ཐེག་གསུམ་རྒྱུན་དུ་མ་བཤད་མོད། །
ཐེག་གཅིག་ཐེག་གསུམ་རིགས་ཆད་ཡོད་མེད་དང་། །མཚན་ཉིད་གསུམ་
དང་བདེན་གཉིས་འདོད་མི་འདོད། །དེ་དག་སེམས་ཙམ་དབུ་མའི་ཁྱད་པར་
མིན། །གྲུབ་མཐའ་བཞི་ཀས་བདེན་གཉིས་རྣམ་གཞག་བྱས། །མཚན་
ཉིད་གསུམ་པོ་ཤེར་ཕྱིན་ལས་ཀྱང་བསྟན། །འཕགས་པས་བྱང་ཆུབ་
སེམས་འགྲེལ་དུ་ཡང་གསུངས། །གནས་སྐབས་རིག་ཆད་ཀྱང་ནི་མདོ་



200་་
t0
བཀའ་འཁོར་ལོ་ཐ་མའི་དགོངས་དོན་
དེར་བཤད། །འགྲོ་ཀུན་བདེ་གཤེགས་སྙིང་བོ་ཅན་གསུངས་ཕྱིར། །
མཐར་ཐུག་རིགས་ཆད་མདོ་སྡེ་རྒྱན་ནའང་བཀག །མཐར་ཐུག་ཕྱིར་ན་
ཐེག་གཅིག་ཉིད་ཅེས་གསུངས། །གནས་སྐབས་ཐེག་གསུམ་རང་སྟོང་སྨྲ་
བའང་འདོད། །བྱམས་ཞུས་ལེའུར་ཡང་ནི་དེ་མཐུན་གསུངས། །ཀུན་
རྫོབ་སེམས་ཙམ་རང་སྟོང་ཟླ་བ་འགའ། །འདོད་ཕྱིར་བླུན་པོའི་རྣམ་
དབྱེས་ཅི་ཞིག་བྱ། །རྒྱལ་བས་སེམས་ཙམ་ལས་འདས་མ་འདས་དང་། །
འཇམ་དབྱངས་ཀྱིས་གསུངས་འཇམ་དཔལ་ཞལ་ལུང་དང་། །དེ་བཞིན་
འཕགས་པ་ལྷ་དང་ཛེ་ཏཱརི། །སྤྱན་རས་གཟིགས་ཀྱིས་མཛད་པའི་རྒྱུད་
འགྲེལ་དུ། །གསུངས་པ་རྣམས་ནི་རྣམ་བཞག་གཅིག་ཏུ་འབབ། །གཟུང་
འཛིན་སྣང་བ་ཅན་གྱི་རྣམ་ཤེས་དེ། །ངོ་བོ་གཟུང་འཛིན་ལས་གྲོལ་བདེན་
གྲུབ་དང་། །དོན་དམ་དང་ནི་དེ་བཞིན་ཉིད་འདོད་ཅིང་། །གཟུང་དང་
འཛིན་པའི་རྣམ་པ་བདེན་གྲུབ་སྟེ། །དེ་ལ་སྣང་བའི་གཟུང་འཛིན་བདེན་
མེད་ལོ། །འདི་དག་སེམས་ཙམ་པ་ཡི་གྲུབ་མཐར་བཤད། །དོན་ལ་
སེམས་ཙམ་དུ་གྲུབ་དངོས་པོ་རྣམས། །འདོད་ན་སེམས་ཙམ་པ་ཡིན་
གཞན་ཅི་ཞིག །དངོས་རྣམས་ལོག་སྣང་སེམས་སུའང་བདེན་མེད་པས། །
སེམས་ཙམ་ལས་ནི་ཅི་ཡི་ཕྱིར་མ་འདས། །རྣམ་ཤེས་རྣམ་པ་བདེན་མེད་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
201
རྟོགས་པ་ན། །ཀུན་རྫོབ་སྣང་བ་མེད་ཕྱིར་དབུ་མར་གསུངས། །དོན་
དམ་སྣང་བ་ཡོད་ཕྱིར་དེ་མིན་ན། །འཕགས་པའི་མཉམ་གཞག་ཡེ་ཤེས་
དེ་དག་ཀྱང་། །དབུ་མ་རྟོགས་པའི་ཡེ་ཤེས་མིན་པར་འགྱུར། །ཅེས་པ་
ནི་དབུ་ སེམས་ཀྱི་དབྱེ་བ་ལས་བརྩམས་ཏེ། གཞན་སྟོང་དབུ་མར་
སྒྲུབ་པའོ། །རང་སྟོང་སྨྲ་རྣམས་འཕགས་པ་ཀླུ་སྒྲུབ་ཀྱི། །ལུང་ཙམ་ཁས་
ལེན་པར་ནི་མཐུན་མོད་ཀྱང་། །ཁ་ཅིག་ཕྱི་དོན་འདོད་ལ་ཁ་ཅིག་
འགོག །ཁ་ཅིག་རང་རིག་འདོད་ལ་ཁ་ཅིག་འགོག །འགའ་ཞིག་རྣམ་
ཤེས་བརྒྱུད་འདོད་ལ་ལ་འགོག །ཐེག་དམན་པས་ཀྱང་བདག་མེད་
གཉིས་རྟོགས་དང་། །མ་རྟོགས་ལ་སོགས་རྩ་བའི་གྲུབ་མཐའ་ཀུན། །
རང་བཟོའི་དབང་གིས་ཐ་དད་རྣམ་པར་འཁྲུགས། །ཆོས་ཀུན་བདེན་
མེད་ཙམ་དུ་མཐུན་མོད་ཀྱང་།།ཤིང་རྟའི་སྲོལ་འབྱེད་འདི་ཡི་རྗེས་འབྲང་
ཞེས། །བློ་གཏད་མེད་པར་རང་བློའི་ལམ་དུ་འདྲེན། །རང་སྟོང་སྒྲ་ལ་
རང་རྐང་ཚུགས་པ་ཡི། །ཐེག་ཆེན་མངོན་པ་དང་ནི་འདུལ་བ་དང་ །
མདོ་སྡེའི་དགོངས་འགྲེལ་རྒྱས་པ་མེད་པའི་ཕྱིར། །ལྟ་བ་ཁོ་ན་ལོགས་སུ་
དཔྱད་བྱས་ནས། །སྡེ་སྣོད་གསུམ་གྱི་གཞུང་ལུགས་འཆད་པའི་ཚེ། །ལ་
ལ་བྱེ་སྨྲ་ཁ་ཅིག་མདོ་སྡེ་བ། །ཁ་ཅིག་རྣལ་འབྱོར་སྤྱོད་པའི་གཞུང་ལུགས་



22
བཀའ་འཁོར་ལོ་ཐ་མའི་དགོངས་དོན་
ལེན། །གཞན་སྟོང་སྨྲ་རྣམས་བྱམས་པའི་ཆོས་ལྔ་དང་། །ཐོགས་མེད་
མཆེད་ཀྱི་གཞུང་ལུགས་རྒྱ་མཚོར་འཇུག །དེ་ཕྱིར་རྩ་བའི་གྲུབ་མཐའ་མི་
མཐུན་མེད། །ཐེག་ཆེན་སྡེ་སྣོད་འགྲེལ་བའི་གཞུང་ཀུན་ལ། །རྣལ་
འབྱོར་སྤྱོད་གཞུང་གཞན་དྲང་མི་འཇོག་པས། །རི་བོར་མ་རབས་བརྒྱ་
ཕྲག་དུ་མས་ཀྱང་། །འཁོར་ལོས་སྒྱུར་རྒྱལ་ཟིལ་གྱིས་མི་ནོན་བཞིན། །
རང་སྟོང་གཞུང་གིས་འདི་དག་ཟིལ་མི་ནོན། །ཁ་ཅིག་མདོ་སྡེ་གདུལ་བྱ་
སྣ་ཚོགས་ལ། །དགོངས་པས་གསུངས་ཕྱིར་བསྟན་འཆོས་དབང་བཙན་
ལོ ། ༈ གོང་དུ་བཀག་མོད་གལ་ཏེ་བདེན་སྲིད་ནའང་། །རྒྱལ་བའི་
དགོངས་འགྲེལ་བྱམས་པ་ལས་ལྷག་པ། །ཕྱོགས་བཅུའི་འཇིག་རྟེན་
ཁམས་ཀུན་བཙལ་ཀྱང་མེད། །འཕགས་པ་ཀླུ་སྒྲུབ་ཚད་མར་སྒྲུབ་པའི་
ཕྱིར། །ཟླ་བས་ལང་ཀར་གཤེགས་མདོའི་ལུང་བསྟན་དྲངས། །དཀར་བོ་
རྣམ་པར་འཆར་བའི་ཊཱི་ཀ་རུ། །རིག་ཚོགས་གཞན་སྟོང་ཚུལ་དུ་བཀྲལ་
ཤེས་གྲགས། །ག་ལས་འཇིག་མེད་སོགས་ཀྱང་མཐུན་ཤས་ཆེ། ། བཞི་
བརྒྱ་བ་ནི་གནས་བརྟན་ཆོས་སྐྱོང་གིས། །རྣམ་རིག་དབུ་མར་བཀྲལ་
ཞེས་ཟླ་གྲགས་གསུངས། །དེ་ཕྱིར་འཕགས་པ་ཡབ་སྲས་གཞུང་འདི་
དག །རང་སྟོང་སྟོན་པར་ཅུང་ཟད་ཉེ་མོད་ཀྱང་། །འདི་དག་བསྒྲུབ་བྱ་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
203
ཡིན་གྱི་སྒྲུབ་བྱེད་མིན། །ཟླ་གྲགས་ཕྱོགས་ཀྱི་གླང་བོའི་ཕྱིས་བྱུང་ཞིང་། །
འཕགས་པའི་དངོས་སློབ་རྣམས་ལ་གྲུབ་མཐའ་ནི། །ཐ་དད་འབྱུང་དོན་
མེད་པས་ཐལ་རང་གི །རྩོདཔ་ཕྱིས་བྱུང་ཡིན་ཕྱིར་དཔང་བོ་མིན། །
ཁྱད་པར་སྟོད་ཚོགས་རྣམས་དང་རིམ་ལྔ་དང་། །བྱང་ཆུབ་སེམས་འགྲེལ་
སོགས་སུ་གཞན་སྟོང་བསྟན། །དེ་ཕྱིར་ཀླུ་སྒྲུབ་དགོངས་པ་གཉིས་ཀས་
ལེན། །ཀླུ་སྒྲུབ་ཐོག་མེད་གྲུབ་མཐའ་མཚུངས་སོ་ཞེས། །རིན་ཆེན་འབྱུང་
གནས་ཞི་བས་གསལ་བར་བཤད། །ཞི་འཚོ་སོགས་ཀྱང་འདི་དང་ཕྱོགས་
མཐུན་གསུང་། །འགའ་ཞིག་རང་རིག་འགོག་པ་ལྟར་ན་ནི། །སོ་སོ་རང་
རིག་ཐེག་པ་གསལ་བ་དང་། །རང་སྟོང་ཕལ་ཆེར་ཐལ་རང་རྩོད་པས་
འཇུག །རྟོག་གེའི་སྤྱོད་ཡུལ་མིན་ཞེས་འདི་མི་འཐད། །ཆོས་ལྔ་རང་
བཞིན་གསུམ་སོགས་མི་བཞེད་ན། །བླ་མེད་ཐེག་ཆེན་འཆད་ཅེས་མི་
རུང་བས། །ལུང་བསྟན་ལྟར་ནའང་གཞན་སྟོང་བཞེད་པར་འཐད། །
གལ་ཏེ་རང་སྟོང་ཁོ་ན་བཞེད་སྲིད་ཀྱང་། །མི་ཕམ་མགོན་པོས་གཞན་དུ་
བཀྲལ་བའི་ཕྱིར། །དགོངས་འགྲེལ་མཁན་པོ་ལུགས་འདི་ལྷག་པ་ཡིན། །
ཀླུ་སྒྲུབ་ཉིད་ཀྱི་ཡི་དམ་ཡིན་ཕྱིར་དང་། །ཐེག་ཆེན་པ་ཀུན་རྒྱལ་བར་
འདོད་ཕྱིར་དང་། །གསང་སྔགས་རྒྱུད་ལས་དཀྱིལ་འཁོར་གཙོ་བོར་



བཀའ་འཁོར་ལོ་ཐ་མའི་དགོངས་དོན་
བསྟན། །མདོ་སྡེ་ཕལ་ཆེར་དུ་ཡང་བསྟན་པ་དང་། །སངས་རྒྱས་ཀུན་གྱི་
ཉེ་བའི་སྲས་གྱུར་དང་། །ཚུལ་སྟོན་ལ་ཡང་ས་བཅུའི་དབང་ཕྱུག་ཡིན། །
ཉན་ཐོས་རྣམས་ཀྱང་རྒྱལ་ཚབ་ཡིན་པར་འདོད། །ཀླུ་སྒྲུབ་མིར་གྱུར་ས་
ནི་དང་བོ་བརྙེས། །རྒྱལ་བའི་དྲུང་ན་མི་ཡི་སྐྱེ་བོར་བསྟན། །ཁུངས་ཀྱང་
མ་འོངས་ལུང་བསྟན་ཙམ་ཡིན་ཅིང་། །ཉན་ཐོས་པ་རྣམས་རྟོག་གེ་འཆལ་
བ་ཟེར། །དགོངས་འགྲེལ་མཁན་པོ་བཟང་ངན་ལེགས་དཔྱོད་ཅིག །
གསང་སྔགས་ལ་བརྟེན་སངས་རྒྱུས་བརྙེས་སྲིད་མོད། །དམ་པའི་དོན་
དུ་མི་ཕམ་མགོན་པོ་ཡང་། །བསྐལ་བ་ཚད་མེད་སྔོན་ནས་མངོན་བྱང་
ཆུབ། །ཁ་ཅིག་བྱམས་པས་གཞན་སྟོང་བཤད་མོད་ཀྱི། །འཇམ་པའི་
དབྱངས་ཀྱིས་རང་སྟོང་གསུངས་སོ་ལོ། །འཇམ་དབྱངས་ཀྱིས་མཛད་
དེ་གཞུང་གང་ན་ཡོད། །རྡོ་རྗེ་ཐེག་པའི་ཟབ་ལམ་སྟོན་པ་ཡི། །ཞལ་
ལུང་དང་ནི་འཇམ་དཔལ་གྲགས་པ་ཡི། །ལྟ་འདོད་མདོར་བསྟན་ལས་
ནི་གཞན་སྟོང་གསལ། །གཞན་ནི་ད་ལྟ་མ་དམིགས་རྫུན་གྱིས་ཅི། །
རང་གི་ལུགས་ལ་ཁུངས་གསལ་མེད་བཞིན་དུ། །གཞན་གྱི་གཞུང་མཆོག་
རྣམས་ལ་བསྒྱུར་འདེབས་པ། །ཕྱོགས་འཛིན་གདོན་གྱིས་བསླད་པ་མ་
ཡིན་ནམ། །འགའ་ཞིག་བྱམས་ཆོས་རང་སྟོང་ཡིན་ཟེར་བ། །རང་གི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
15
འཁོར་ནང་དབང་ཆེའི་ཚིག་ཏུ་ཟད། །རྒྱུ་བོད་ཕལ་ཆེར་དེ་མི་འདོད་
པས་བླ། །བོད་རྣམས་ཐོག་ཐ་རང་སྟོང་ཡིན་ཟེར་བ། །གཞུང་གཅིག་ཉིད་
ལ་གྲུབ་མཐའ་གཉིས་ཡོད་སྐྱོན། །ཁྱད་པར་རང་རང་གཞུང་དང་དངོས་
སུ་འགལ། །ཐོགས་མེད་རྒྱལ་བའི་དྲང་ངེས་འབྱེད་པ་ཡི། །དགོངས་
འགྲེལ་མཆོག་ཏུ་ལུང་བསྟན་གསལ་བར་བཞུགས། གཞན་ཡང་དབྱིག་
གཉེན་ཕྱོགས་ཀྱི་གླང་བོ་དང་། །ཆོས་གྲགས་རིན་ཆེན་འབྱུང་གནས་ཞི་
བ་སོགས། །རྒྱལ་བ་ཉིད་ཀྱིས་མཆོག་ཏུ་ལུང་བསྟན་ལ། །ཡེ་ཤེས་སྙིང་བོ་
དང་ནི་སངས་རྒྱས་སྦྱངས། །ལེགས་ལྡན་ཟླ་གྲགས་འཕགས་སེང་ལ་
སོགས་པ། །མདོ་རྒྱུད་གང་ནས་ལུང་བསྟན་བཤད་པར་མཛོད། །
དབྱིག་གཉེན་སོགས་ལ་ཡེ་ཤེས་སྙིང་བོ་ཡིས། །ཤིང་རྟ་ཆེར་བསྒྲགས་
དཔལ་ལྡན་ཟླ་པས་ཀྱང་། །མང་དུ་ཐོས་ཤིང་མཁས་པར་དག་པ་སྦྱིན། །
མིར་སྐྱེས་དགོངས་འགྲེལ་མཁན་པོ་དགོས་ན་ནི། །རྒྱལ་བས་ལུང་བསྟན་
དེ་རྣམས་གཞན་སྟོང་སྨྲ། །གཞན་དེ་རྣམས་ཀྱང་དམ་པ་མཆོག་ཡིན་
མོད། །ལུང་བསྟན་བརྙེས་པ་རྣམས་དང་འགྲན་མི་ནུས། །དཔེར་ན་
ཟླ་བས་ལང་ཀར་གཤེགས་མདོ་ལ། །བརྟེན་ནས་སེམས་ཙམ་དགོངས་
པ་ཅན་དུ་བཤད། །དབྱིག་གཉེན་གྱིས་ནི་དགོངས་པ་ངེས་འགྲེལ་ལ། །



206
བཀའ་འཁོར་ལོ་ཐ་མའི་དགོངས་དོན།
བརྟེན་ནས་ངོ་བོ་ཉིད་མེད་རྣམ་གསུམ་ལ། །དགོངས་ནས་ངོ་བོ་ཉིད་མེད་
བསྟན་ཅེས་བཀྲལ། །མདོ་ཡི་ལུང་དང་རིགས་པ་མཚུངས་མཉམ་ལ། །
མཁས་མཆོག་དབྱིག་གཉེན་ཞབས་ཀྱི་ལུང་རིགས་བཙན། །འཛམ་གླིང་
རྒྱུན་དྲུག་དང་མཚུངས་མཁས་པ་གཞན། །འཕགས་པའི་ཡུལ་དུ་བསྟན་
འཆོས་བྱེད་པོ་སུ། །རང་སྟོང་གཞུང་ལུགས་ཚད་མ་མཆོག་ཡིན་དང་། །
ཁྱད་པར་ཐལ་འགྱུར་སྨྲ་བ་མཆོག་ཡིན་ཀྱང་། །ས་བོན་ཐམས་ཅད་པ་ཡི་
ཀུན་གཞི་ནི། །བཀག་མོད་ཀུན་གཞིའི་ངོ་བོ་བཀག་པ་མེད། །རིག་བྱ་
རིག་བྱེད་གསལ་བྱ་གསལ་བྱེད་དང་། །དྲན་མྱོང་ནུས་པ་རང་རིག་ལ་
བལྟོས་པ། །བཀག་གིས་རང་རིག་ཙམ་ཞིག་བཀག་པ་མེད། །གཞན་
དབང་བདེན་གྲུབ་བཀག་མོད་ཡོངས་གྲུབ་མིན། །རང་སེམས་རང་བཞིན་
འོད་གསལ་རྒྱུན་མི་འཆད། །འདི་འདྲ་དབུ་མའི་གཞུང་ལས་བཀག་པ་
མེད། །ཁྱད་པར་ཀུན་གཞི་ཡེ་ཤེས་མ་བཤད་པས། །ཡོད་མེད་གང་ཡང་
དེར་ལུང་མ་བསྟན་ནོ། །མཚན་དཔེ་ཅན་གྱི་སྙིང་བོ་དྲང་དོན་དུ། །
འདོད་ཀྱི་བདེ་གཤེགས་སྙིང་བོ་ཙམ་མ་བཀག །ཅེས་པ་ནི་སྲོལ་འབྱེད་
དང་། གཞུང་ལུགས་དང་། གྲུབ་མཐའི་ཁུང་ཆེ་ཆུང་དང་། ཕྱིས་ཀྱི་
བོད་རྣམས་ལ་དཔྱད་པ་སྟེ། དེ་དག་ནི་ལུང་གིས་སྒྲུབ་པ་ལས་འཕྲོས་པ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
གོ་བདེ་བར་བརྗོད་པའོ། །ཡང་འགའ་ཞིག་གཞན་སྟོང་གི་ལུགས་ནི་ཆུ་
སྟེགས་གྲངས་ཅན་དང་མཚུངས་པའི་ཕྱིར་ལྟ་བ་འཁྲུལ་བའོ་ཞེས་
ཟེར་རོ། །སེམས་ཙམ་ཡིན་ན་མུ་སྟེགས་མེད་ལུགས་སུ་འགལ། །མངོན་
པ་མཛོད་སོགས་ལེགས་བཤད་ཆེན་པོར་རློམ། །ཐེག་ཆེན་གཞུང་ལུགས་
མུ་སྟེགས་དང་མཚུངས་འདོད། །ཕྲག་དོག་གདོན་གྱིས་ཟིན་པའི་སྐྱོན་
གཏམ་ཡིན། །ཀུན་མཚུངས་ན་ནི་མུ་སྟེགས་ལུགས་ཡིན་ཕྱིར། །གྲུབ་
མཐའ་བཞི་ཡི་རྣམ་གཞག་མེད་པར་འགྱུར། །ཕྱོགས་རེ་འ དྲ་བས་དེ་
དེར་འགྱུར་ན་ནི། །ཉན་ཐོས་སྡེ་གཉིས་བྱེ་བྲག་པ་དང་མཚུངས། །
རྣལ་འབྱོར་སྤྱོད་པ་གྲངས་ཅན་དང་མཚུངས་མོད། །གཅེར་བུ་སྤྱོད་
པའང་དགེ་སློང་རྣམས་དང་མཚུངས། །སྙིང་རྗེ་སྒོམ་པའང་མུ་སྟེགས་
ལུགས་སུ་འགྱུར། །གསང་སྔགས་སྤྱོད་པ་དབང་ཕྱུག་པ་དང་མཚུངས། །
ཁྱབ་འཇུག་གི་ཞག་ལྔ་པ་ལས་ཀྱང་། མིང་ཙམ་ལས་ནི་རབ་འདས་ཤིང་།།
དངོས་དང་དངོས་མེད་རྣམ་པར་སྤངས། །དབྱུང་དང་བསྡུ་ལས་ངེས་
གྲོལ་བ། །དེ་ནི་ནོར་ལྷའི་བུ་ཞེས་བྱ། །དངོས་ལ་དངོས་ཉིད་ཡོད་མ་
ཡིན། །དངོས་མེད་ལའང་དངོས་ཉིད་མེད། །དངོས་དང་དངོས་མེད་
རྣམ་གྲོལ་བར། །གང་གིས་ཤེས་དེ་དེ་ཉིད་རིག ཅེས་པ་དང་། དབང་



g
བཀའ་འཁོར་ལོ་ཐ་མའི་དགོངས་དོན།
ཕྱུག་གི་མཛད་པ་སྦྱར་བ་ལས་ཀྱང་། བུ་གཅིག་ཚངས་པ་མཆོག་ཏུ་
བདེན། །རིག་པའི་དབང་ཕྱུག་མུ་མཐའ་ཡས། །འབའ་ཞིག་ཡོད་པ་
ཉིད་སྨྲ་བ། །དེ་ཡང་ཞགས་པར་རབ་ཏུ་བརྗོད། །ཅེས་འབྱུང་བས།
འདི་དག་དང་རང་སྟོང་སྨྲ་བ་ཡང་ཅུང་ཟད་གཅིག་མ་གཏོགས་པ་ལྟ་བ་
ཆེས་མཐུན་ནོ། །དེའི་ཕྱིར་བྱེ་བྲག་མེད་དོ། །མུ་སྟེགས་ཀྱི་ལུང་འདི་ནི་
དབུ་མ་རྒྱན་གྱི་རང་འགྲེལ་དུ་དྲངས་སོ། །ཁོ་བོས་ལྷ་ཁྱབ་འཇུག་གི་
མཚན་སྟོང་དང་། སྙིང་པོའི་གླུ་ཆེ་ཆུང་དང་། ལེགས་ལྡན་གྱི་གླུ་དང་
སྲིད་སྒྲུབ་ཀྱི་གླུ་དང་། དབང་ཕྱུག་གི་སམ་བ་ད་ཞེས་པ་དང་། གྲངས་
ཅན་པའི་གཞུང་ཅི་རིགས་པ་བྲམ་ཟེའི་པཎྜི་ཏ་འགའ་ལས་ཐོས་མོད་ཀྱི།
གྲངས་ཅན་རྣམ་རྫུན་གཉིས་པོ་ཕྱོགས་མཐུན་ལས། བརྡ་ཆད་ཙམ་ཡང་
ཕལ་ཆེར་མི་མཐུན་ནོ། །བརྡ་ཆད་འགའ་ཞིག་སྔགས་གཞུང་རྣམས་དང་
མཐུན། ཁྱབ་འཇུག་གཞུང་ནི་ཐལ་བ་དང་མཐུན། དབང་ཕྱུག་པ་
ཡང་རང་རྒྱུད་པ་བཞིན་སྒྲོགས། །བྱེད་པོར་སྨྲ་བ་དེ་དེའི་ཁྱད་ཆོས་ཡིན། །
གཉིས་ན་ཕྱོགས་མཚུངས་ཙམ་ཞིག་མཉམ་པོ་ལ། །མུ་སྟེགས་གྲུབ་མཐའི་
མཆོག་གྱུར་གྲངས་ཅན་དུ། །གྲགས་ཕྱིར་སངས་རྒྱས་པའི་ཡང་འདི་
མཆོག་གོ །འགའ་ཞིག་ཡོད་སྨྲས་འཆིང་བར་འདོད་པ་དང་། །ཡོངས་



ཀུན་མཁྱེན་དང་རྗེ་བཙུན་གྱི་གཞུང་ཐོར་བུ།
གྲུབ་ཡོད་སྨྲས་འཆིང་བར་འདོད་པ་གཉིས། །རྒྱ་བོད་མ་གཏོགས་ཁྱད་
པར་ཅི་འདུག་ལྟོས། །སྲས་བཅས་རྒྱལ་བའི་ལུང་དང་བསྟུན་ན་ནི། །
གཞན་སྟོང་འཐད་ཀྱི་རང་སྟོང་དེ་ལྟར་མིན། །ཁ་ཅིག་ལུང་ལ་ངེས་པ་
མེད་པའི་ཕྱིར། །ད་ལྟ་རིགས་པས་གྲུབ་པ་དགོས་སོ་ལོ། །ལུང་རིགས་
གཉིས་ཀ་མེད་པའི་རང་ལུགས་འཇོག །རིགས་པས་གྲུབ་པ་ཤིན་ཏུ་
དགོས་མོད་ཀྱི། །ཟབ་མོའི་གནས་ལུགས་ཚད་མའི་ལུང་གིས་སྒྲུབ། །
གྲངས་མེད་གསུམ་སྒོམ་མཐོང་བའི་ལུང་རྫུན་ན། །སོ་སྐྱེས་མནོ་བསམ་རྩི་
ཕྱིར་ཚད་མ་ཡིན། །གཞན་ཡང་ཤིན་ཏུ་ལྐོག་གྱུར་ལ་ལུང་ཚད་མ་ཡིན་
པའི་ཕྱིར་རོ། །ཞེས་བསམ་དགོས་སོ། །ཞེས་པ་ནི་གཞན་སྟོང་མུ་སྟེགས་
དང་འདྲ་བའི་རྩོད་པ་སྤང་བའོ། །གཅིག་དང་དུ་མར་མ་གྲུབ་རྣམ་
དཔྱད་པ། །འདི་དག་འདུས་བྱས་ཆོས་ལ་འཇུག་འགྱུར་གྱི། །འདུས་མ་
བྱས་ཆོས་གཅིག་མིན་དུ་མ་མིན། །ནམ་མཁའ་ལ་སོགས་དབྱེ་བ་དེས་མི་
འཇིག །འོན་ཀྱང་འཁྲུལ་བློས་བརྟགས་པ་ཙམ་ཉིད་ལས། །ངོ་བོ་ཅི་ཡང་
མེད་ཕྱིར་དེ་མེད་ཡིན། །ཁྱོད་ལུགས་ཆོས་ཉིད་མེད་པར་དགག་པའི་
ཕྱིར། །ཅི་ཡང་མེད་ཕྱིར་དེ་ལ་འགྱུར་བ་མེད། །ཕྱོགས་དང་དུས་ཀྱི་ཆ་
ཤས་རྣམ་དབྱེ་བ། །ཡོད་ན་དེ་ལ་མི་འགྱུར་མི་སྲིད་དེ། །ཕྱོགས་ཡོད་



210
བཀའ་འཁོར་ལོ་ཐ་མའི་དགོངས་དོན།
དབང་ཤེས་ཡུལ་མིན་མེད་པ་དང་། །དུས་ནི་འདས་སོགས་དུས་གསུམ་
ཕྱིར་འགྱུར་བཅས། །སྐྱེ་སོགས་བཀག་པས་ཆོས་དབྱིངས་འདི་མི་
ཁེགས། །ཡེ་ཤེས་འདི་ཡང་སྐྱེ་མེད་འགག་མེད་ཡིན། །འཕགས་པས་
དབུ་མའི་གཞུང་ལུགས་ཆེ་ཆུང་དུ། །རྒྱུ་རྐྱེན་དང་ནི་འགྲོ་འོང་མཚན་མཚོན་
དང་། །སྔོན་དང་ཕྱི་མཐའ་རྒྱུ་འབྲས་རྟེན་འབྲེལ་སོགས། །རིགས་པའི་
དཔྱད་པ་མཐའ་ཡས་དེ་ཀུན་ཡང་། ཀུན་རྫོབ་ཁོ་ན་ལ་འཇུག་གཞན་ལ་
མིན། །རྒྱུ་སོགས་དེ་དག་ཀུན་རྫོབ་ཁོ་ནའི་ཕྱིར། །ཆོས་ཉིད་དུ་འགྱུར་
ཆོས་ཅན་ལ་མི་ལྟོས། །ཐ་སྙད་ཆོས་གཞན་ལ་ལྟོས་རང་ངོས་མེད། །ཆོས་
ཉིད་རང་ངོས་རྣམ་པར་གཞག་འཇོག་གི །རྒྱུ་ལུས་བལྟོས་གྲུབ་མེད་ཕྱིར་
རྟེན་འབྲེལ་མིན། །ཞེས་པ་ནི་རང་སྟོང་གི་རིགས་པ་ལས་གྲོལ་བར་
བསྟན་པའོ། །ཆོས་ཀུན་སྟོང་པ་རང་སྟོང་ལུགས་ཉིད་ཡིན། །ཆོས་ཀུན་
ངོ་བོ་ཉིད་མེད་གཞན་སྟོང་ལུགས། །རང་སྟོང་ཟླ་བ་གསལ་ཆ་དང་སྣང་
ཆ༑ ༑ སྟོང་བར་མི་འདོད་ཕྱིར་ན་ཚིག་ཙམ་ལེན། །བུམ་སོགས་སྣང་བ་
སྟོང་པ་ཉིད་ཡིན་ན། ཁྱེད་ཀྱི་ལུགས་ལ་དོན་དམ་བདེན་པར་འགྱུར། །
སྟོང་ཉིད་མིན་ན་ཆོས་ཀུན་སྟོང་པར་འགལ། །གཞན་སྟོང་པ་རྣམས་སྟོང་
ཉིད་རྣམ་གསུམ་དང་། །ངོ་བོ་ཉིད་མེད་རྣམ་པ་གསུམ་འདོད་ཅིང་། །



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
2it
དེ་དེ་དོན་དམ་ཁོ་ནར་མི་འདོད་པས། །ནང་འགལ་མེད་ཅིང་གྲུབ་མཐའ་
ཁྱད་འཕགས་བྱུང་། ། ཀུན་རྫོབ་ཀྱི་ནི་སྟོང་ཆ་དོན་དམ་མིན། །དོན་
དམ་གྱི་ཡང་སྣང་ཆ་ཀུན་རྫོབ་མིན། །ཞེས་པ་ནི་ཆོས་ཀུན་སྟོང་ཉིད་རང་
སྟོང་ཁོ་ན་དང་འགལ་བར་བསྟན་པའོ། །རང་སྟོང་སེམས་ཙམ་ལས་ནི་
འདས་པའི་ཕྱིར། །དབུ་མ་ཡིན་མོད་དབུ་མའི་མཐར་ཐུག་མིན། །སྟོང་
ཉིད་ཙམ་ཡིན་སྟོང་ཉིད་མཐར་ཐུག་མིན། །ངེས་དོན་ཡིན་ཡང་ངེས་དོན་
མཐར་ཐུག་མིན། །རྒྱུ་མཚན་རང་སྟོང་སྨྲ་རྣམས་དབུ་མ་ཡང་། །མཐར་
ཐུག་ཁས་མི་ལེན་ཕྱིར་དབུ་མ་ཅི། །རང་སྟོང་གཞུང་ལ་དཔྱད་ཚེ་དབུ་མ་
མེད། །གཞན་སྟོང་པ་ནི་དཔྱད་ཀྱང་དབུ་མ་འདོད། །རང་འདོད་
མཐར་ཐུག་དབུ་མ་མི་འདོད་པའི། །དབུ་མ་ཆེན་པོ་དེ་འདྲ་མཚར་ཀྱི་
མེད། །དེ་ཡང་ཡོད་ན་སེམས་ཙམ་མི་འདོད་པའི། །སེམས་ཙམ་པ་དང་
ཐེག་དམན་མདོ་སྡེ་ཚོགས། །མི་འདོད་མདོ་སྡེ་པ་དང་བྱེ་ཟླ་ཡང་། །བྱེ་
བྲག་བཤད་པ་མི་ལེན་ཡོད་དམ་ཅི། །ཀུན་ཏུ་རྒྱུ་མཚན་མཚུངས་པ་མ་
ཡིན་ནམ། །རང་སྟོང་ལུགས་ལ་སྟོང་ཉིད་ཡོད་མི་སྲིད། །དོན་དམ་དུ་
ནི་མེད་ཕྱིར་མཐར་ཐུག་མིན། །མེད་དགག་ཙམ་ལ་མཐར་ཐུག་མ་ཐུག་
དང་། །དབྱིངས་དང་དབྱིངས་མིན་ལ་སོགས་མེད་པའི་ཕྱིར། །དོན་དམ་



2
བཀའ་འཁོར་ལོ་ཐ་མའི་དགོངས་དོན།
དབྱིངས་ཞེས་བྱ་བའང་སྲིད་མིན་འགྱུར། །ཡང་ན་སྟོང་ཉིད་དང་ནི་
དོན་དམ་དབྱིངས། །ཀུན་རྫོབ་ཉིད་དུ་ཅི་ཡི་ཕྱིར་མི་འགྱུར། །རྟོག་ངོའི་
ཡུལ་དང་མཐོང་བ་རྫུན་པའི་ཡུལ། །དཔྱད་ངོར་མེད་དང་བདེན་མེད་
ཀུན་རྫོབ་ཏུ། །འཇོག་བྱེད་མིན་ན་ཀུན་རྫོབ་གང་གིས་འཇོག །ཡིན་ན་
དོན་དམ་དབྱིངས་ནི་བདེན་པར་འགྱུར། །ཀུན་རྫོབ་ཡིན་པས་བདེན་
ཡོད་དཔྱད་ངོར་ཡོད། །ཡོངས་གྲུབ་འདོད་ཕྱིར་དབུ་མ་མིན་ན་ནི། །སྤྲོས་
བྲལ་འདོད་པའང་དབུ་མ་མིན་པར་འགྱུར། །བདེན་འདོད་མི་འདོད་
ཁྱད་པར་ཡོད་ཅེ་ན། །མཚན་མ་སྨྲོས་པའི་བདེན་པར་ ངེད་མི་འདོད། །
སྤྲོས་པས་དབེན་པའི་བདེན་ཚུལ་འདི་ལྟ་བུ། །རང་སྟོང་སྨྲ་བས་ཕྱོགས་
ཀྱང་མ་གོ་ན། །དེ་ལ་དགག་པ་ནམ་ཡང་བྱས་པ་མེད། །བདེན་གྲུབ་
འགོག་ཚད་སྤྲོས་པའི་བདེན་འགོག་སྟེ། །ཀུན་རྫོབ་འགོག་པའི་རིག་པ་
འདིར་སྒྱུར་ཕྱིར། །དེ་ནི་ངེད་ཀྱི་ལུགས་ལའང་འདོད་པ་སྟེ། །ཡོངས་
གྲུབ་དེ་ལ་སྤྲོས་པའི་བདེན་པ་མེད། །སྒྲོས་པའི་བདེན་པ་ཡོད་ན་ཀུན་
རྫོབ་སྟེ། །དོན་དམ་ངོ་བོ་ཉིད་མེད་ཅེས་བཤད་དོ། །ཉན་ཐོས་པ་རྣམས་
ཐེག་གསུམ་སྤངས་པ་གཅིག །ཅེས་འདོད་ཐལ་འགྱུར་བ་ཡང་དེ་རྗེས་
འབྲང་། །རྒྱུ་མཚན་བདག་མེད་གཉིས་རྟོགས་མཚུངས་ཕྱིར་རོ། །འདི་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
2i3
ལ་ངོ་བོ་ཉིད་སྐུ་ཉན་རང་ལ། །ཡོད་པར་ཐལ་བ་བཟློག་མེད་འཇུག་པར་
འགྱུར། །ངོ་བོ་ཉིད་སྐུ་དང་མཚུངས་དེ་མིན་པ། །སྲིད་ན་སྐུ་གསུམ་
གཞན་ལའང་རིགས་པ་མཚུངས། །སངས་རྒྱས་དང་མཉམ་སངས་རྒྱས་
མིན་པ་སོགས། །ཧ་ཅང་ཐལ་བ་མང་བོ་འཇུག་པར་འགྱུར། །འདི་ཡང་
ཐེག་དམན་གྲུབ་མཐའ་འདྲེས་པའི་སྐྱོན། །ཤེས་སྒྲིབ་ཀྱི་ནི་སྤངས་པས་
ཁྱད་ཅེ་ན། །འདི་ཡང་སྤངས་པའི་ཁྱད་པར་ཉིད་བསྟན་གྱིས། །ངོ་བོ་
དབྱེ་མེད་དབྱེ་བ་ཟློག་མི་ནུས། །སྟོན་པ་ཐམས་ཅད་སྨོན་ལམ་དབང་
གིས་ཡིན། །ཡེ་ཤེས་སྣང་མེད་འདོད་པས་ལྷག་མེད་དང་། །ཁྱད་པར་
མེད་ཕྱིར་ཆོས་སྐུར་མཚུངས་པར་འགྱུར། །དམན་པས་ཆོས་ཀུན་བདག་
མེད་གཉིས་རྟོགས་ན། །ཆོས་སྐུ་མཐོང་ཕྱིར་དེ་ནི་ཐེག་དམན་གྱི། །
འཕགས་པ་རྣམས་དང་ཐུན་མོངས་འབྲས་བུར་འགྱུར། །བུམ་ལ་ཀ་བ་
མེད་ཙམ་ཀ་བ་ལ། །བུམ་མེད་ཙམ་ནི་དབྱེ་བ་ཡོད་མིན་པས། །མེད་
དགག་ཙམ་གྱི་སྤངས་པ་ཀུན་གཅིག་འགྱུར། །ཀུན་གཞི་མེད་ཕྱིར་ས་བོན་
འཇོག་གནས་མེད། །སེམས་དང་སེམས་བྱུང་བེམ་པོའི་ཆོས་འགགས་
ཕྱིར། །ཐེག་གསུམ་ལྷག་མེད་ཅི་ཕྱིར་མཚུངས་མི་འགྱུར། །མེད་དགག་
ཙམ་ལ་ཤེས་བྱའི་སྒྲིབ་པའང་ཅི། །ལུང་གསལ་མེད་ ཅིང་གཞན་ལ་ལུང་



:14
བཀའ་འཁོར་ལོ་ཐ་མའི་དགོངས་དོན།
གསལ་ཡོད། །དེ་ཕྱིར་ཐེག་དམན་འཕགས་པས་ཆོས་ཐམས་ཅད། །ཆོས་
བདག་མེད་པར་རྟོགས་ཞེས་འདི་མི་འཐད། །རྫས་དང་བཏགས་ཡོད་
ཀུན་རྟོག་རྒྱུས་པ་སྟེ། །དེ་མ་རྟོགས་ན་ཆོས་ཀུན་རྟོགས་པར་འགལ། །
གསལ་མིན་ཅེ་ན་མངོན་སུམ་ལ་མི་འཐད། །རྒྱུ་མཚན་མ་ཤེས་ཕྱིར་ན་དེ་
མ་རྟོགས། །རྟོགས་པ་ཁྱད་ཞུགས་ཙམ་གྱིས་དབྱེར་མི་ནུས། །བྱི་དོན་
འདོད་དང་རྣམ་ཤེས་དྲུག་ངེས་དང་། །ཀུན་གཞི་འགོག་དང་རང་རིག་
འགོག་པ་དང་། །ཉན་རང་སྐྱབས་ཀྱི་ཡུལ་དུ་འདོད་པ་སོགས། །རང་
སྟོང་བ་ལ་ཐེག་དམན་གྲུབ་མཐའ་འདྲེས། །ཞེས་པ་ནི་རང་སྟོང་དབུ་མ་
མཐར་ཐུག་ཏུ་འདོད་པ་དགག་པའོ། །གལ་ཏེ་རང་སྟོང་ལུགས་ཀྱི་སྤྲོས་
བྲལ་དེ། །མེད་དགག་ཕྱིར་ན་སུས་ཀྱང་མྱོང་མི་སྲིད། །དངོས་མེད་མྱོང་
བ་གང་དུའང་ཡོད་མ་ཡིན། །རྟོག་པས་དོན་སྤྱི་ཡུལ་དུ་བྱེད་པ་ཡི། །
སེལ་ངོ་ཙམ་ལ་རྟོགས་པར་འདོགས་ན་ཐོགས། །དེ་འདྲ་འཁྲུལ་བ་ཡིན་
ཕྱིར་དོན་མི་རྟོགས། །སྤྲོས་བྲལ་དེ་འདྲ་བདེན་ན་བདེན་གྲུབ་དེ། །མིན་
ན་ཀུན་རྫོབ་རྣམས་དང་བདེན་མེད་མཉམ། །རྒྱལ་སོགས་ཡེ་ཤེས་མཆོག་
ལ་སྤྲོས་བྲལ་དེ། །སྣང་ན་དེ་ངོར་ཡོད་ཕྱིར་དེ་བདེན་འགྱུར། །མི་སྣང་
ན་ནི་ཀུན་རྫོབ་དོན་དམ་གཉིས། །འཕགས་པའི་གཟིགས་ངོར་མེད་པ་
ཀ་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
25
མཉམ་པོར་འགྱུར། །ཡེ་ཤེས་མ་འཁྲུལ་པ་ཡི་མེད་གཟིགས་ཕྱིར། །སྤྲོས་
བྲལ་འཁྲུལ་འགྱུར་དེ་ན་འཁྲུལ་བར་མཉམ། །དེ་ནི་ཀུན་རྫོབ་དོན་དོམ་
དབྱེ་མི་ནུས། །ཀུན་ཏུ་མཚུངས་ཤིང་གཉིས་ན་དོན་དམ་ལས། །ཀུན་
རྫོབ་དངོས་ལ་ཞུགས་ཤིང་བཟང་བར་འགྱུར། །ཡང་དག་དོན་དུ་མེད་
མཉམ་ཀུན་རྫོབ་ནི། །འཁྲུལ་ངོར་དོན་བྱེད་དོན་དམ་དེ་ཡང་མིན། །ད་
ནི་ཁྱེད་ཅག་ཀུན་རྫོབ་ཚད་མས་གྲུབ། །དོན་དམ་མེད་ངེས་ཡིན་ཅེས་
འདོད་ལ་རག །ངོ་ཚའི་ལྟ་བ་འདི་འདྲ་སྨད་པར་འོས། །འཇིག་རྟེན་
མ་བརྟགས་ངོར་ནི་དངོས་ཀུན་ཡོད། །དཔྱད་ངོར་མེད་ཅེས་བྱ་བ་འདི་
དཔྱད་བྱ། །ཀུན་རྫོབ་དོན་དམ་དུ་མེད་ཀུན་རྫོབ་དུ། །ཡོད་ཅེས་བྱ་བ་
འདི་ནི་དཔྱད་ངོ་སྟེ། །འཇིག་རྟེན་ཀུན་རྫོབ་དོན་དམ་དབྱེ་བ་མེད། །
ཁྱེད་ལུགས་ལྟར་ན་ཀུན་རྫོབ་དོན་དམ་ཡོད། །དེ་གཉིས་བདེན་གཉིས་
གང་དུའང་མེད་འདོད་དགོས། །སྣང་བ་ཀུན་རྫོབ་དེ་ཡི་སྟོང་པ་ནི། །
དོན་དམ་ཡིན་ལ་ཀུན་རྫོབ་སྣང་མི་འགོགས། །ངེས་ངོར་བདེན་འཛིན་
སྤང་ཕྱིར་མཐའ་གཉིས་སྤངས། །ཞེ་ན་དོན་དམ་སྣང་བ་ཁྱོད་མི་
འདོད། །མཉམ་གཞག་ངོར་ནི་སྣང་བ་དེ་མེད་ཕྱིར། །མེད་མཐར་
འགྱུར་བས་དེ་ཕྱིར་དབུ་མ་མིན། །བདེན་གཉིས་ཀུན་རྫོབ་དོན་དམ་



26
བཀའ་འཁོར་ལོ་ཐ་མའི་དགོངས་དོན།
སྐབས་ཀུན་ཏུ། །ཡོད་མཉམ་མེད་མཉམ་མཚུངས་པ་ཡིན་ཞེས་ཟེར། །
དོན་དམ་དུ་ཡོད་མི་སྲིད་ཀུན་རྫོབ་ཏུ། །ཐམས་ཅད་ཡོད་ཅེས་བྱ་བ་འདི་
ཉིད་འགལ། །དོན་དམ་ཀུན་རྫོབ་ཏུ་ནི་ཡོད་པའི་ཕྱིར། །ཀུན་རྫོབ་ཀྱང་
ངོར་ཡོད་འགྱུར་ཀུན་མཚུངས་ཕྱིར། །དོན་དམ་ཀུན་རྫོབ་ཏུ་ནི་ཡོད་
གྱུར་ན། །དོན་དམ་ཀུན་རྫོབ་ཡིན་པར་ཐལ་འགྱུར་སྟེ། །མི་རུ་ཡོད་
པའི་འགྲོ་བ་མི་ཡིན་བཞིན། །གཞན་ཡང་དོན་དམ་དོན་དམ་པར་གྲུབ་
དགོས། །མིན་ན་གྲུབ་ཕྱིར་ཀུན་རྫོབ་དུ་གྲུབ་འགྱུར། །ཡང་ན་དོན་དམ་
གཞི་མ་གྲུབ་པར་ཐལ། །དེ་ཕྱིར་དོན་དམ་དམ་པའི་དོན་དུ་གྲུབ། །དོན་
དམ་འཁྲུལ་ངོར་སྣང་བས་ངོར་ཡོད་ན། །དོན་དམ་རྟོགས་པའི་ཤེས་པ་
འཁྲུལ་བ་དང་། །འཁྲུལ་བས་སྟོང་ཉིད་རྟོགས་པར་ཐལ་བར་འགྱུར། །
ཕྱིས་ཀྱི་དབུ་མའི་འདོད་པ་འདི་ལྟར་ན། །ཀུན་རྫོབ་ཡོད་ཕྱིར་ཡེ་ཤེས་
འཁྲུལ་བར་འགྱུར། །མཉམ་གཞག་འཁྲུལ་ན་རྗེས་ཐོབ་ལྟ་ཅི་སྨོས། །ཡེ་
ཤེས་ངེ་ངོར་ཀུན་རྫོབ་སྣང་ན་ནི། །ཀུན་རྫོབ་བདེན་འགྱུར་གལ་ཏེ་སྣང་
ན་ཡང་། །བདེན་སྣང་མེད་ཟེར་ཀུན་རྫོབ་མེད་སྣང་བ། །ཀུན་རྫོབ་
སྣང་བ་མིན་ཅིང་ཀུན་རྫོབ་ཡོད། །ཡེ་ཤེས་ལ་ནི་མེད་པར་སྣང་ཕྱིར་
འཁྲུལ། །དེ་ངོར་ཡོད་སྣང་ན་ནི་དེ་བདེན་འགྱུར། །རྒྱུ་མཚན་ཕྱིན་ཅི་མ་



ཀུན་མཐོན་དང་རྗེ་བཙུན་གྱི་གཞུང་ཐོར་བུ་
-
217
ལོག་ཡུལ་ཡིན་ཕྱིར། །བཀག་པ་འགོག་པ་སྒྲུབ་པར་འདོད་པ་ཡི། །རང་
སྟོང་པ་ལ་འདི་སྐད་བརྗོད་པར་བྱ། །ཆོས་ཉིད་བདེན་མེད་དེ་ནི་གལ་ཏེ་
བདེན། །གཞན་སྟོང་སྨྲ་བ་རྣམས་དང་ཅིས་མི་མཚུངས། །དེ་མི་བདེན་
ན་དགག་པའི་ཚིག་གཉིས་ཀྱི། །རྣལ་མར་གོ་ཕྱིར་བདེན་མོད་ཁོ་ནར་
འགྱུར། །དོན་དམ་དུ་མེད་དཔྱད་ངོར་མེད་སོགས་མཚུངས། །ཞེས་པ་
ནི་རང་སྟོང་སྨྲ་བ་འགའ་ཞིག་གིས་གྲུབ་མཐའ་དཔྱད་ཅིང་དེ་ཉིད་རིགས་
པས་གཞན་སྟོང་སྒྲུབ་པའོ། །ཆོས་ཉིད་འགྱུར་བ་མེད་ཕྱིར་ཆོས་ཀྱི་སྐུ། །
སེམས་ཅན་རྣམས་ལ་ངེས་པར་ཡོད་པར་འགྱུར། །དང་བོར་ཆོས་སྐུ་
མེན་པ་ཕྱིས་དེར་འགྱུར། །དེ་ནི་ངོ་བོ་འགྱུར་བཅས་ཁོ་ན་ཡིན། །འདུས་
བྱས་ནམ་ཡང་མི་གནས་དེ་ཕྱིར་མེད། །དེ་བཞིན་ཉིད་འདི་ངེས་པར་
འདུས་མ་བྱས། །དངོས་པོ་དངོས་མེད་ལས་འདས་ཤེས་པ་ཡིན། །འགོག་
བྱེད་མེད་དང་མ་འཁྲུལ་ཡེ་ཤེས་ཀྱི། །གཟིགས་ངོ་ཡིན་ཕྱིར་ཡུལ་ཡང་མ་
འཁྲུལ་བས། །དོན་དམ་དབྱིངས་ནི་བདེན་པར་གྲུབ་པ་ཡིན། །ཀུན་
རྫོབས་ཀྱི་ནི་ཤེས་པ་སླུ་བའི་ཆོས། །བེམ་པོ་དང་ནི་ དངོས་མེད་མྱོང་བྱ་
མིན། །དེ་ཕྱིར་དབྱིངས་དེ་ཤེས་པ་དོན་དམ་ཡིན། །དབྱིངས་ཀྱི་དེ་བཞིན་
ཉིད་དེ་དགེ་བ་སྟེ། །དོན་དམ་དགེ་བ་ཡིན་ཕྱིར་དགེ་བའི་མཆོག །



2ld.
བཀའ་འཁོར་ལོ་ཐ་མའི་དགོངས་དོན།
ཀུན་རྫོབ་དགེ་བ་དགེ་བ་ཉིད་ཡིན་ན། །དོན་དམ་དགེ་བ་ཅིས་ཕྱིར་དགེ་
བ་མིན། །དེ་སྐད་དུ་རྒྱུན་སྡུག་པོའི་མདོ་ལས་ཀྱང་། །ས་རྣམས་སྣ་
ཚོགས་ཀུན་གྱི་གཞི། །བདེ་གཤེགས་སྙིང་བོ་དགེ་བའང་དེ། ། ཀུན་
གཞི་དེ་ལ་སྙིང་བོའི་སྒྲས། །སངས་རྒྱས་རྣམས་ཀྱིས་སྟོན་པར་མཛད། །
ཅེས་གསུངས་ལ། ཆོས་མངོན་པ་ལས།དོམ་དམ་པའི་དགེ་བ་གང་ཞེ་ན།
དེ་བཞིན་ཉིད་དོ། །ཞེས་བཤད་དོ། །འདིས་ནི་ཀུན་གཞི་ཡེ་ཤེས་བསྟན་
པ་སྟེ། །དེ་བཞིན་ཉིད་ཕྱིར་ཡེ་ཤེས་ཁོ་ན་དང་། །དགེ་བར་བཤད་
པས་ཀུན་གཞི་རྣམ་ཤེས་མིན། །ཀུན་གཞི་དང་ནི་བདེ་གཤེགས་སྙིང་བོར་
བསྟན། །མངོན་པར་དེ་བཞིན་ཉིད་དེ་བྱང་ཆུབ་ཀྱི། །རྒྱུར་གསུངས་
འདུས་མ་བྱས་སུའང་བཤད་པའི་ཕྱིར། །དོན་དམ་འགོག་པའི་བདེན་
པ་བདེན་གཅིག་པུ། །དངོས་མེད་མིན་ཅིང་ཀུན་རྫོབ་ལས་འདས་པའོ། །
གཞན་སྟོང་འདི་ནི་གཅིག་གིས་ཅིག་ཤོས་སྟོང་། །དེ་ཕྱིར་སྟོང་ཉིད་ཐ་
ཤལ་ཡིན་སྙམ་ན། །མདོ་ལས་སྟོང་ཉིད་རྣམ་པ་བདུན་དུ་གསུངས། །
མཚན་ ཉིད་སྟོང་དང་དངོས་པོའི་རང་བཞིན་སྟོང་། །སྲིད་པའི་སྟོང་
ཉིད་མི་སྲིད་སྟོང་ཉིད་དང་། །བརྗོད་དུ་མེད་པའི་སྟོང་ཉིད་ཞེས་པ་
དང་། །འཕགས་པའི་ཡེ་ཤེས་དོན་དམ་སྟོང་ཆེན་དང། །གཅིག་གིས་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
་བ
གཅིག་སྟོང་སྟོང་པ་བདུན་པའོ། །དངོས་རྣམས་རང་སྤྱིའི་མཚན་ཉིད་
ཀྱིས་སྟོང་དང་། །དངོས་རྣམས་རང་བཞིན་སྐྱེ་བས་སྟོང་པ་དང་། །ཕུང་
བོ་བདག་གིས་སྟོང་དང༌ ཕུང་བོ་སོགས། །མྱང་འདས་ཀྱིས་སྟོང་ཀུན་
བརྟགས་ངོ་བོས་སྟོང་། །དོན་དམ་ཡེ་ཤེས་ལྟ་ཉེས་བག་ཆགས་ཀྱི། །སྟོང་
དང་དངོས་པོ་སོ་སོའི་མཚན་ ཉིད་ནི། །གཅིག་གཅིག་སྟོང་པ་རྣམས་ལ་
རིམ་བཞིན་བཤད། །དྲུག་པ་མཆོག་སྟེ་བདུན་པ་ཐ་མ་ཡིན། །གང་
ཟག་བདག་མེད་རྟག་ཏུ་གཞན་སྟོང་སྟེ། ། འོན་ཀྱང་ཐ་ཤལ་སྟོང་ཉིད་
མིན་པ་བཞིན། །དེ་བཞིན་ཉིད་དང་ཆོས་སྐུ་ལམ་བདེན་གསུམ། །དོན་
དམ་ཞེས་བཤད་འགྱུར་མེད་ཡོངས་གྲུབ་ནི། །འདུས་མ་བྱས་དང་དོན་
དམ་བདེན་པ་ཡིན། །ཤེར་ཕྱིན་ལྔ་བརྒྱ་བར་ཡང་སྟོང་ཉིད་གསུམ། །
མཚན་ཉིད་གསུམ་ཡང་གསུངས་ཕྱིར་ཡིད་ཆེས་བྱ། །ཞེས་པ་ནི་རང་
ལུགས་ཀྱི་འཐད་པ་ཅུང་ཟད་ཉེ་བར་བསྟན་པའོ། །འདིར་ནི་གཞན་སྟོང་
སྤྱི་ལ་རྒོལ་བ་དག །ལུང་རིགས་དང་བཅས་དྲང་བོས་རྣམ་པར་དཔྱད། །
གཞན་དུ་ཞིབ་མོར་དཔྱད་པ་ཇི་སྙེད་དང་། །རང་ལུགས་རྣམས་ནི་
གཞུང་དུ་ཤེས་པར་བྱ། །གཅིག་དང་དུ་བྲལ་རིགས་པའི་རྩ་བ་ཡང་། །
འདུས་བྱས་གནས་པ་མེད་པ་ལ་ཐུག་པས། །དེ་དང་ བདག་འགོག་ཅི་



20
བཀའ་འཁོར་ལོ་ཐ་མའི་དགོངས་དོན།
རིགས་རྒྱུན་ན་གསལ། །ཉི་ཤུ་པ་རུ་ཕྱི་དོན་འགོག་པ་བསྟན། །རང་
ལུགས་དབུས་མཐའ་རྣམ་འབྱེད་གཙོར་གྱུར་པའི། །རྣལ་འབྱོར་སྤྱོད་
གཞུང་ཀུན་ན་གསལ་བར་བཞུགས། །རིགས་པ་རྒྱས་པ་བསྟན་འཆོས་
རྒྱུས་པར་གསལ། །འདི་ཀུན་དབུ་མའི་གཞུང་ལུགས་ཟླ་མེད་པའོ། །
མཁས་པ་རྣམས་ཀྱིས་ཡང་ཡང་བཤད་མོད་ཀྱང་། །གཞུང་ལུགས་ཆེན་
པོའི་ནང་དུ་འཐོར་བས་ན། །ཉེར་མཁོ་གོ་བར་སྨྲ་བ་འགའ་ཞིག་བཤད། །
རིགས་པ་གསར་བ་དུ་མའང་རྣམ་པར་སྤེལ། །ཐེག་པ་ཆེ་ཚུལ་ཐུན་མོང་
མིན་པ་འདི། །སེམས་ཙམ་ཡིན་འདོད་གྲོགས་ངན་སྤང་ཕྱིར་དང་། །
ཁྱད་པར་ལུང་ཙམ་སྐྱབས་གྱུར་ཡིན་ཟེར་བ། །དེ་དག་འཇོམས་པའི་
རིགས་པ་འདི་ཉིད་སྦྱར། །ད་དུང་དཔྱད་པ་ཕྲ་མོ་གྲངས་མེད་པ། །བློ་
བར་ནུས་ཚོད་འགྲོ་བས་རྟོགས་དཀར་འགྱུར། །གལ་ཏེ་གཞན་ལ་ཕན་
ཐོགས་ནུས་མེད་ན། །དགོས་པ་དང་བྲལ་དེ་ཕྱིར་འདིར་མ་བྲིས། །འདིར་
བཤད་དགེ་བས་མཐའ་ཡས་སེམས་ཅན་རྣམས། །ཐེག་མཆོག་དམ་པའི་
ཆོས་འདིར་ཡོངས་ཞུགས་ཏེ། །ཀུན་མཁྱེན་རྒྱལ་བའི་གོ་འཕང་མྱུར་
ཐོབ་ཅིང་། །ཟག་མེད་ཆོས་ཀྱི་དགའ་བ་ལ་སྤྱོད་ཤོག །ཅེས་པ་གཞན་སྟོང་
དབུ་མའི་རྒྱན་ ཞེས་པའི་ཚིག་ལེའུར་བྱས་པ་རྒྱལ་ཁམས་པ་ཏཱ་ར་ནཱ་ཐས་བཀོད་པ་སྟེ། རང་ལོ་སུམ་
་



ཀུན་མཁྱེན་དང་རྗེ་བཙུན་གྱི་གསུང་ཐོར་བུ།
2
ཅུ་པ་ལ་ཇོ་ནང་གི་རི་ཁྲོད་དུའོ། །དགེ་ལེགས་འཕེལ། ཚིག་བཅད་གསར་བ་བརྒྱ་ང་བདུན་ཡོད་དོ། །
་
དཔར་སྦྱངས་གསལ་བཤད།
བོད་ལྗོངས་གཞིས་རྩེའི་ས་ཁུལ་ལྷ་རྩེ་རྫོང་རྟག་བརྟན་ཕུན་
ཚོགས་ཡུལ་ཚོའི་ཇོ་ནང་ཨེ་ཝཾ་ངེས་དོན་དམ་ཆོས་གླིང་གི་
དགོན་བདག་བླ་མ་དམ་པ་ཀུན་དགའ་ཡེ་ཤེས་མཐར་ཕྱིན་
ལགས་ཀྱིས་ [ཡོངས་གྲགས་སུ་ཁམས་པ་བླ་མ་ཡེ་ཤེས་ཞེས།）
དཔར་ཡོན་སོགས་འགྲོ་སྒོ་ཚང་མ་ཕུལ་ཏེ། ཁོང་གི་བསམ་
གཞིག་ལ་དེང་དུས་དཔལ་རྒྱལ་བ་ཇོ་ནང་བའི་བསྟན་པ་ཉམས་
དམའ་བ། གང་ས་གང་དུ་རང་ལུགས་ཀྱི་དགོངས་བཞེད་ངོ༌
མའི་ཡིག་ཆ་མཇལ་རྒྱུ་ཉུང་བ། སྐལ་ལྡན་རྣམས་ཀྱིས་དཔལ་
རྒྱུལ་བ་ཇོ་ནང་བའི་བསྟན་པའམ་གཞན་སྟོང་ཟབ་མོ་ལ་བསློབ་
འདོད་ཀྱང་ཟབ་གཞུང་ཇི་སྙེད་མཇལ་ཐབས་བྲལ་བ་བཅས་ལ་
དམིགས་ནས་པར་སྐྲུན་བྱས་པ་ཡིན་ནོ། །མ་ཟད་མུ་མཐུད་
ནས་མཁས་གྲུབ་གཉིས་ལྡན་གྱི་བླ་མ་དམ་པ་རྣམས་ཀྱི་གལ་
ཆེའི་ཡིག་ཆ་པར་སྐྲུན་བྱེད་རྩིས་ཡོད། དེའི་རྣམ་དཀར་གྱི་



བཀའ་འཁོར་ལོ་ཐ་མའི་དགོངས་དོན།
དགེ་བའི་མཐུ་ལ་བརྟེན་ནས་སྤྱིར་མཁའ་ཁྱབ་ཀྱི་སེམས་ཅན་
ཐམས་ཅད་ཡང་དགོས་ཁོང་ཉིད་ཀྱི་འབྲེལ་ཐོག་ཚེ་འདས་ཕོ་མོ་
ཡོད་ཚད་དང་བཀའ་དྲིན་ཆེ་བའི་སྦྱིན་བདག་ཡོད་ཚད་ཀྱི་སྡིག་
ལྟུང་ཉེས་སྒྲིབ་ལེན་ཆགས་བུ་ལོན་ཡོད་ཚད་བྱངས་ཏེ་དོན་དམ་
བདེ་གཤེགས་སྙིང་བོ་མངོན་གྱུར་ཡོང་བ་དང་། ཚེ་ལྡན་རྣམས་
ལ་ཆོས་འབྱོར་སྲིད་གསུམ་ཐམས་ཅད་ཡིད་བཞིན་འགྲུབ་པ་
དང་ནད་གདོན་བར་ཆད་རྐྱེན་ངན་ཀུན་ཀྱིས་མི་ཚུགས་པར་
བསྔོ་སྨོན་དང་སྐྱབས་འཇུག་ཞུ་བྱའོ། །དགེའོ། །
-
-
ཞུ་དག་པ། ཤེར་རྒྱམ། ཚེ་རིང་བསམ་འགྲུབ།
ངག་བརྩོན།
ཡིག་བསྟར་ ཚེ་རིང་བསམ་འགྲུབ།



བསྟན་འཛིན་ཕུན་ཚོགས།
g #
རྩོམ་སྒྲིག་འགན་འཁུར་པ།
责任编辑:
མདུན་ཤོག་ཇུས་འགོད་པ།
# # & +:
མེ་ལོང༌།
#
S
༄༅།།དཔལ་རྒྱལ་བ་ཇོ་ནང་པའི་ལྟ་བ་ཤན་འབྱེད་ཡིད་ཀྱི་མུན་སེལ།།
མཛད་པ་པོ།
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ།
སྦྲག་སྲིད་ཨང་གྲངས། །
ཁ་པར་ཨང་གྲངས།
པར་བསྒྲིགས་མཁན།
པར་འདེབས་མཁན།
བརྒྱུད་འཚོང་མཁན། །
དེབ་ཚད།
དཔར་ཤོག
པར་གཞིའི་སྒྲིག་ཐེངས། །
པར་ཐེངས།
པར་གྲངས།
རིན་གོང་། །
ཇོ་ནང་ཀུན་མཁྱེན་དང་ཏཱ་ར་ནཱ་ཐ།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་ལི་བྱང་ལམ་ཨང་14པ།
100013
010- 64275311
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་།
དབྱི་ཧུའེ་པར་འདེབས་ཚད་ཡོད་ཀུང་སི། །
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mmx1168mm 1/32
7.125
2006ལོའི་ཟླ་7པར་པར་གཞི་དང་པོ་བསྒྲིགས།
2006ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
0001-3000
སྒོར་11.50



图书在版编目(CIP)数据
|觉囊派正见要略/全知朵博瓦,答罗那塔著,-北京:
民族出版社,2006.7
ISBN 7-105-07805-7
I觉..II.0全... 答... .喇嘛教一研究一
藏语 N. B946.6
中国版本图书馆 CIP 数据核字(2006)第071873号
JUENANGPAI ZHENGJIAN YAOLUE
觉囊派 正见 要略
著出地邮电网排印经开印印版印定
址编话址版装销本张数次次价
全知朵博瓦答罗那塔
民族出版社出版发行
北京市和平里北街14号
100013
010-64275311
www.e56.com.cn
民族出版社微机照排
艺辉印刷有限公司
全国各地新华书店
850mmx1168mm 1/32
7. 125
0001-3000册
2006年7月第1版
2006年7月北京第1次印刷
11.50 元
价
该书如有印装质量问题,请与本社发行部联系退换
(藏文发行科电话:010-64227665 58130509)



TES: THE
mikit:
www
www
wwwwwwwwwwww
www
www
ware
Be Mine
.
where the
WEB
be
www.al
Blogge
Water
Bed
w egen
WWW
www.
ww
.
BE
Win
n
egie
. .
.
www.
www.
me
m www
e
mene
ammen
www
ge
www.
me
BBB
wwwme
WWW.
e
www
w
ww
www.www. www.
g
wwwge
w
w wwwww
.
..... ..... .
..
..
www.wwwwwwwwww. . .
......
... ......
www.
... ....
. ....
.. .......
...
......
.
........
w
.
...
. .
...
...............
.................
.
.
..
w
w
........
w w..
w
.
.
.
.
.
.......
...
...................
.
...
.
.....
.
wwwww
..www.wwwwwwwww
.
...
.
.
.............................................
ww
w
wwwwwwwwwwwwwwwwwwwwwwww
.
.
w w.www. www.www.... ... .
.. .................................
...................... ...... .. ... .. ..
.
.
.........
wwwwwwwwwwwwwwwwwwww
www
...
.. ......................
w w w .
www.
w .www.www........... ...... .
www.www.wwwwwwwwww
w
w
wwwwwwwwwwwwwwwwwwwwwwwww
een
weergegeven aan
.
....
wwwwwwwwwwww.
w
w
.... .........
wwwwwwwwwwwww
w
wwwwwwwwwwwwwwwww
g
ewes
wewe
elemente
gegee
